<document xml:lang="smn" id="no_id"><header><title>Saamelaisten hyvä elämä ja hyvinvointipalvelut</title><genre code="science"/><author><person firstname="Lydia" lastname="Heikkilä" sex="f" born="" nationality="FI"/></author><author><person firstname="Elsa" lastname="Laiti-Hedemäki" sex="f" born="" nationality="FI"/></author><author><person firstname="Anneli" lastname="Pohjola" sex="f" born="" nationality="FI"/></author><year>2013</year><wordcount>294</wordcount><conversion_status type="standard"/><availability><license type="standard"/></availability><origFileName>http://lauda.ulapland.fi/bitstream/handle/10024/61822/Saamelaisten_hyv%E4_elam%E4_verkkoversiopdfA.pdf</origFileName><parallel_text xml:lang="fin" location="samiid_buorre_eallin.pdf"/><parallel_text xml:lang="sme" location="samiid_buorre_eallin.pdf"/><parallel_text xml:lang="sms" location="samiid_buorre_eallin.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">ČUÁKÁNKIÄSU </em></p>
<p>Heikkilä Lydia, Laiti-Hedemäki Elsa já Pohjola Anneli</p>
<p><em type="bold">Sämmilij šiev eellim já pyereestvaijeempalvâlusah </em></p>
<p>Ruávinjargâ, Laapi ollâopâttâh, 2013</p>
<p>Tutkâmuš tohâmušân lii selvâttiđ sämmilij uáinuid já vuáttámušâid tast, maht palvâlusah láá pyereestvaijeem teháliih uásitahheeh sehe palvâlustáárbuin. Tark-kum čuácá sämmilij päikkikuávlu kieldâi vuáđupalvâlussáid já sierânâstarkkum čuásáttâhhân láá sämikielâliih palvâlusah. Ubâlâš tahhei paaldâst kielâliih já kulttuurliih sierânâstahheeh sehe ucceeblovosajâttâh miärušteh sämmilâš palvâ-lusâi uážžum já palvâlustuđâvâšvuođâ kyeskee vuáttámušâid.</p>
<p>Tutkâmuš ulmen lii finniđ sämiaalmugjesânij jienâ kulosân. Amnastâhhân láá sämmilijd čujottum luámáttâhkoijâdâllâm sehe čoovdâtuáimeesahhiittâlmeh.</p>
<p>Puátusijd keččih kulttuurlâš kontekst vuástá. Viggâmušân lii iberdiđ palvâlusâi saje já merhâšumeh sämmilij elimist sehe vuárdámušah, táárbuh, kevttim já tuđâvâšvuotâ, moh miäruštuveh ton pehti. Tarkkum kuávdáást lii ulmui aargâst piergim já ohtsâskodálij palvâlusâi rooli sehe toimâm tom máhđulâžžân tahhen.</p>
<p>Puátusij mield sämmilij palvâlustuđâvâšvuotâ já palvâlusâi uážžum láá almos-tääsist čielgâsávt Suomâ koskâmiärálâš tääsi vyeleeb. Koskâ palvâlusâin lii ohtâ tehálumos äšši, mii vaaikut palvâlusâi uážžumân. Kieldâkuáhtásiih iäruh láá stuárráh, mutâ meid kieldâ jieškote-uv kuávluin ässee sämmiliih láá eresárvusâš sajaduvâin palvâlusâi uážžum uáinust. Interneet kevttim pyereed tuše pankki-palvâlusâi uážžum , iäge aheulmuuh maŋgii pyevti tast ávhástâllâđ. Ásástâllâm muttum puhelinvuáđusdâlâžžân taha palvâlusâi juksâmvuođâ vaigâdubbon, tas-tko sämikielâlijn lii vaigâd ásástâllâđ toin.</p>
<p>Eenikielâ já argâkielâ vaikutteh palvâlustuđâvâšvuotân nuuvt, ete västi-deijeeh, kiäin lâi suomâkielâ argâkiellân, tubdii palvâlusâi uážžum čielgâsávt älkkeebin ko eres kielâjuávhuh. Sämikielâlijd palvâlusâid uážžuh ain uccáá.</p>
<p>Enâmustáá lii fálusist sämikielâlâš peivitipšo já kielâpiervâltoimâ sehe puárásij päikki-iše. Lasseen Ucjuuvâ sämikielâlâš almostuáhtárpalvâlus lii tergâdis saja-duvâst. Kieldâin lii tuše váhá vuáválâš toimâ sämikielâlij palvâlustääsi pyeredem várás. Sämikielâmáátu iä uáini eromâš máttun, ege tot váldoo vuotân pálkkáát-mist. STM sierânâsmeriruttâ lii lamaš merhâšittee roolist sämikielâlij palvâlusâi pyevtitmist. Sämiornijduvâi rooli lii puoh merhâšittee sämikielâ já kulttuur na-nodmist. Tulkkâmpalvâlus lii tárbu ain ovdediđ, vâi äššigâšah pyehtih anneed 8tom ävkkin. Tastko sämikielâliih palvâlusah láá uđđâseh já maŋgii meriáigásiih, käibiduvvoo lasseen pyereeb tieđettem tain.čoovdâsäänih: sämmiliih, pyereestvaijeem, vuáđupalvâlusah, sämikielâliih palvâ-lusah, palvâlustuđâvâšvuotâ, ucceeblovoh</p>
</body></document>
