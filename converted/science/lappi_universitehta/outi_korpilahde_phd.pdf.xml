<document xml:lang="smn" id="no_id"><header><title>Kun pohjoisen matkasta tuli elämän mittainen</title><genre code="science"/><author><person firstname="Outi" lastname="Korpilähde" sex="f" born="" nationality="FI"/></author><year>2015</year><wordcount>267</wordcount><conversion_status type="standard"/><availability><license type="standard"/></availability><origFileName>https://lauda.ulapland.fi/bitstream/handle/10024/62153/Korpilähde_Outi_ActaE_172_pdfA.pdf</origFileName><parallel_text xml:lang="eng" location="outi_korpilahde_phd.pdf"/><parallel_text xml:lang="fin" location="outi_korpilahde_phd.pdf"/><parallel_text xml:lang="sme" location="outi_korpilahde_phd.pdf"/><parallel_text xml:lang="sms" location="outi_korpilahde_phd.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p>Outi Korpilähde</p>
<p><em type="italic">Ko tave määđhist šoodâi eellim kukkosâš. Syemmiliih káálguh sämmilâš siärváduvvâst.</em> </p>
<p>Mun  suogârdâm  tutkâmušâstân  tom,  maht  syemmiliih nisoneh láá puáttám já sajaidum sämmilâš siärvádâhân kálgun já manjen. Tutkâmuš ulmen lii raččođ almos uáinuid syemmilâš nisonij tooimâin já saajeest. Puávtám taa savâstâlmân sii  jieijâs  eellimkerdimuštâlusâid  sämisiärváduvvááid  servâmist. Muu tutkâmuš fáálá saje, kost puáhtá kuullâđ taam juávhu, mii ovdil lii pááccám tutkâmušâi ulguubel. Sämikuávlust  láá  kuhháá  lamaš  kyevtkulttuurliih  kyeimikoskâvuođah já perruuh. Puárásumos nisoneh, kiäid mun sahhiittillim  tutkâmušâsân,  láá  puáttám  Sämikuávlun  jo suulân 60 ihheed tassaaš, ađai sij láá uáinám maaŋgâid stuorrâ nubástusâid. Tutkâmušâinân mun vááldám uási tieđâlii savâstâlmân, mii  kuoskât  kyevtkulttuurlijd  kyeimikoskâvuođâid  já  perruid. Mun koijâdâm tutkâmušâstân, magarin aargâ vuáválâšvuođah  muštâluvvojeh  sämmilâš-syemmilâš  kyeimikoskâvuođâin já perruin: maid uđđâ tiäduid já tááiđuid ulguubeln puáttee olmooš kalga opâttâllâđ já magarijd aapijd sun taarbâš, ko sun eliškuat já asâškuát sämikuávlust já sämmilâš siärváduvvâst. Aargâ fiäráánijd mun aldanâm tuáimeevuotâ-tuávaduvváin  já  ääpih-koččâmuš  suogârdâlâm  kulttuurlii  já sosiaallii uáiviomâduv raamij siste. Muu  tutkâmuš  vuáđuld  lii  čielgâs,  ete  tehálumos  äšši uđđâ siärvádâhân vuáháduumist lii tot, ete olmooš hááhá tarbâšlii kulttuurlii já sosiaallii uáiviomâduv já opâttâl siärváduv ohtsijd njuolgâdusâid. Hästen tom taha tot, ete siärváduvvâst lii  tárbu  suojâliđ  jieijâs  raajijd  já  tot  toovvât  tyellittälli  tom Analyys vuáđuld mun puávtám tutkâmušsavâstâlmân uđđâ tuáváduv sämivyevináálá, mii uáivild, ete iälá siämmáánáálá ko sämmilâš siärváduvvâst eelih. Tutkâmušân puátusin mun uáinám, ete sämmilâš siärváduv syemmilâš káálguin lii merhâšittee roolâ kulttuurtulkkân sämmilii  já  syemmilii  kulttuur  kooskâst.  Sij  šaddet  maaŋgâ kulttuur  čeppin.  Sij  tobdeh  sehe  jieijâs  syemmilii  kulttuur, mast sij láá pajasšoddâm, ete pargeh aktiivlávt vâi sij opâččii tehálijd tááiđuid já tiäđuid sämmilii kulttuurist.</p>
<p>ČOOVDÂSÄÄNIH:  kyevtkulttuurlâšvuotâ,  kyeimikoskâvuotâ, peerâ, sämmilâšvuotâ, kulttuurlâš uáiviomâdâh, sosiaallâš uáiviomâdâh, tuáimeevuotâ, Bourdieu</p>
</body></document>