<document xml:lang="smn" id="no_id"><header><title>Sámegielaid ealáskahttin – geasa ávkin?</title><genre code="science"/><author><person firstname="Marja-Liisa" lastname="Olthuis" sex="f" born="" nationality="FI"/></author><author><person firstname="Irja" lastname="Seurujärvi-Kari" sex="f" born="" nationality="FI"/></author><year>2018</year><wordcount>503</wordcount><conversion_status type="standard"/><availability><license type="standard"/></availability><origFileName>http://dutkansearvi.fi/verkkolehti-ps/julkaisut-ps/nr-12018-copy/</origFileName><parallel_text xml:lang="sme" location="2018_1_ovdasanit.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Dutkansearvi ávžžuha, ahte dutkit ja aktivisttat geavahit dán foruma roahkkadit ja ovdagattuid taga. Mii galgat hukset vuođu earret sámegillii čállimii maiddái dasa ahte mii bastit gaskaneamet čájehit stuorát gielalaš doarjaga ja toleránssa. Dalle lea sámegielas boahttevuohta ovdánit čállingiellan. Dalle lea dutkiin ja aktivisttain vejolaš lonuhallat oaiviliid ja nie hukset buoret sámebirrasa sámetgielat olbmuide.</p>
<p><em type="bold">Sämikielâi iäláskittem – Kiäs ävkkin? </em>Sämikielâ njálmálâš ärbi, tego mainâs- já juoigâm-/livđe-leu’dd-ärbi, lii riges, já tot lii kuáddám sämikielâ já kulttuur avepeeivi. Kirjálii kielâtááiđu vuod sämmiliih tarbâškuottii eskin mannjeed talle ko moderniteet já instituutioh, eromâšávt škovlâ, juksii Sämikuávlu. </p>
<p>Sämmiliih láá meiddei máttám maaŋgâid kielâid tondiet ko sij láá iällám maaŋgâi almugij já kulttuurij kooskâst. Eskin aalmuglâšstaatâi huksim já nationalistlâš politiik levânem vaaigutškuottii sämmiláid nuuvt et sij heeppânškuottii jieijâs, kulttuuris sehe kielâs. Sämikielâ kuittâg siäilui jieijâs ärbivuáválii pirrâsist tego pääihist, puásuituálust já eres ärbivuáválijn pargoin já eellimkiäinuin.</p>
<p>Eenikielâliih láá ain toollâm kielâ já kulttuur paijeen, já näävt toh láá siäilum já sirdum. Stuárráámus uási kielâmättein ij kuittâg kuássin ennustkin keevti čäällimkielâ. Čäällimkielâ lii digotomlâš almoon: motomeh kevttih tom ennuv, motomeh iä jur ollágin. Liijká-uv čäällimkielâ máttu lii ávhálâš tááláá moodeen maailmist tego mediast, haldâttâsâst, škoovlâst já tiettust.</p>
<p><em type="bold">Doaimmahusa dearvvahussánit / </em></p>
<p><em type="bold">Toimâttâs tiervâttâssäänih </em><em type="bold">8 </em></p>
<p>Ärbivuáválâš domenij paaldân láá puáttám uđđâáigásiih domeneh. Taid puáhtá jyehiđ hiäjus já kievrâs domenáid. Hiäjus domeneh láá táválávt passiivliih. Taah pyehtih leđe virgáliih laavâ suoijim domeneh teikâ epivirgáliih tego kävppi já postâ. Kievrâs domeneh vuod láá tagareh, main kielâ kulloo já uáinoo: sämikielâ máttááttâskiellân škoovlâst, sosiaallâš mediast, tieđâlâš kiellân, rijjâäigi já kielâsiärvus tooimâin.</p>
<p>Kielâaktivistij já totkei pargon šadda-uv talle kavnâđ täsitiädu ärbivuáválâš já moodeern domenij paijeentolâmist. Hástun majemui love ive ääigi lii vala šoddâm ärbivuáválii Sämikuávlu ulguubeln ässee sämmilij kielâtááiđu siäiluttem. Taan ääigi taah modern domeneh láá-uv šoddâmin kielâ siäilutteijen já uđđâ sirdemsaijeen. Tutkâmseervi äigičaalâ lii taan ääigi uđđâ, kievrâs kielâdoomeen!</p>
<p>Nuuvtpa toimâttâskoddeest lii-uv ilo tuáivuttiđ <em type="italic">váimulávt tiervâpuáttim </em>luuhâđ <em type="bold">Sämikielâ já -kulttuur tutkâmseervi </em>vuossâmuu tieđâlii äigičalluu! Taan vuossâmuu nummeer teeman lii väljejum kielâiäláskittem: ulmuin kalga leđe motivaatio kevttiđ já varjâliđ jieijâs kielâ já kulttuur. Taan nummeer siijđoin mij uáinip totkeid čälimin taan fáádást. Taan numerist láá fáŕust kuttâ artikkâl. Sämikielâ já -kulttuur tutkâmservi haalijd-uv lieggâsávt kijtteđ taan nummeer čälleid. </p>
<p>Mondiet taat uđđâ almostittemuáli koolgâi šoddâđ? Suijân lii tot, et sämitutkâmuš ij lah nuuvt puáris syergi, já oovtmottoom lii tieđâlii maailmist tubdâm konkreetlávt tom, et sämikielâ ij lah Suomâ peln nuuvt pyereest tuhhim tieđâlii almostittemkiellân. Mudoi-uv sämikielân čäällim tieđâlávt lii uđđâ äšši, já mottoomnáál lii ain lamaš <span type="quote">“älkkeb”</span> turvâstiđ eenâblovokielân - uássin jo tondiet, et tieđâliih almostittemuálih láá lamaš eres kielân ko sämikielân. Taan numerist láá kevttum puoh kulmâ Suomâ pele sämikielâ. Täst ovdâskulij-uv juurdân lii tuhhiittiđ puoh sämikielâid čäällimkiellân. Taat addel kuittâg oovtâ lasefoorum sämikiel tieđâlii čälimân. <em type="bold">9 </em></p>
<p>Tutkâmservi ávžoo, et totkeeh já aktivisteh kiävtáččii taan foorum ruokkâdávt já muneoskoittáá. Mij kolgâp huksiđ vuáđu sämikielân čälimân já meiddei toos, et mij koskânân čäittip stuárráb kielâlii torjuu já tolerans. Talle sämikielâst lii puátteevuotâ ovdániđ čäällimkiellân. Talle lii totkeid já aktivistáid máhđulâš lonottâllâđ uáivilijd já toin naalijn huksiđ pyereeb sämipirrâs sämmiláid já eres-uv sämikiel sárnoid.</p>
<p><em type="bold">Doaimmahusa dearvvahussánit / </em></p>
<p><em type="bold">Toimâttâs tiervâttâssäänih </em></p>
</body></document>
