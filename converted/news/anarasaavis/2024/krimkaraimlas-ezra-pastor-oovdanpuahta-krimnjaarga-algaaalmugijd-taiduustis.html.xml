<document xml:lang="smn" id="no_id"><header><title/><genre code="news"/><author><unknown/></author><year>2024</year><wordcount>948</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2024/09/09/krimkaraimlas-ezra-pastor-oovdanpuahta-krimnjaarga-algaaalmugijd-taiduustis/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Krimkaraimlâš Ezra Pastor oovdânpuáhtá Krimnjaargâ algâaalmugijd taiđuustis | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Sahhiittâlmeh</p>
<p xml:lang="tur"/>
<p type="title">Krimkaraimlâš Ezra Pastor oovdânpuáhtá Krimnjaargâ algâaalmugijd taiđuustis</p>
<p xml:lang="fin">Lilja Kallio</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Veikkâ maailm lii-uv ​​čuávvum​​ Krim tile​ eenâb tâ​i ucceeb ive 2014​ rääjist, te maŋgâsijn iä lah ennuv tiäđuh tast, kiäh krimliih tuođâi​ láá. Mun lam sahhiittâllâm krimkaraimlii aktivist <em type="italic">Ezra Pastor </em>, kii lii meridâm väldiđ madâräijihis​​ kielâ já k​ulttuur maassâd já keččâl tääl lasettiđ tiäđulâšvuođâ jieijâs aalmugijn, kiäh láá ohtâ Krimnjaargâ algâaalmugijn oovtâst krimtatarijguin já krymtšakijguin. </p>
<p>Ezra pargo ij lah älkkee. Tiäđui čuággim já viärmádâttâm​​​ lii pištám maŋgâ​ ive. Vaigâd​​ lii jo ovdâmerkkân​​ miäruštâllâđ, mon ennuv krimkaraimeh ubânâssân​ ​láá: majemuš virgálâš árvu Ukraina aalmugráhtusis​t lii ivveest 2001, kuhháá​ ​ovdil Krim väldidem já suá​đi.​ Á​árvu​ mield krimkaraimeh lijjii talle ​Ukrainast 1 196.​​</p>
<p>Ezra kuittâg jieš ​arvâl, et sij láá Ukraina sisenâmist innig 400–500. Tärhis tiäđuh iä lah tast, maht Krimist lii keevvâm.</p>
<p>— Eskin suáđi maŋa lii máhđulâš hammiđ oles kove haaldunvaldum kuávluin, Ezra iätá​.​</p>
<p>Tiäđujotteem há​stu lii tuše ohtâ äšši, mii hettee pargo ucceeblovokulttuur oovdân​ suáđi ääigi.​ Suáti​ vaaikut jyehipiäiválii elimân.​</p>
<p>— Ko áimusireneh čuojâškyeteh, te olmooš smiättá eellim já jäämmim, ige kielâ já kulttuur. Toh puátih eskin maŋeláá.​</p>
<p>Ezra lii kuittâg meridâm muštâliđ maailmân, kiäh krimkaraimeh láá já kost sij láá puáttám, kiäh sij lijjii já kiäh sij halijdeh leđe. Iäláskittem tááhust tehálumos äšši sunjin lii čiävláávuotâ jieijâs aalmugist.</p>
<p>— Jis kolgâččij kuvviđ sovjetvääldi ääigi ovttáin saanijn, te tot ličij ”palo”. Karaimeh kolgii čiehâđ jieijâs etnisiteet, vâi sij puohtii cevziđ. Čiävláávuotâ lii palo vyestikeeči. Mun halijdâm čäittiđ iärrásáid, et ij taarbâš innig poollâđ.</p>
<p>Palo lii-uv oinum konkreetlávt​ Ezra perruu historjást. Suu madâräijih Luka Ochan, suu äijih eeči, lâi eskin käävci-​​ihásâš, ko ryeššiliih suáldá​​tteh kuddii suu perruu. Sun tolvui Donetskân, kost sun tohâludâi ukrainalâžžân tego eres-uv karaimeh, amas sordâšuđ. Sun kaartâi jo 14-ihásâžžân​ porgâđ ruukijn vaigâdis tiileest. Puárisingin sun ij halijdâm sárnuđ jieijâs tuáváást.</p>
<p>Ezra peerâ​ ij lah ohtuu​ mainâsijnis. Onnáá peeivi Ukrainast karaimeh láá ain uáinimettum ucceebloho. Sij tubdâstuvvojii virgálávt​​ eskin ive 2021, ko Ukraina ovdâskodde ​tuhhiittij Ukraina algâaalmugáid kyeskee laavâ. Jávuttemesvuođâ ärbi lii kuittâg ain kievrâ, ige karaimijn lah uccâ​ já piäđgui ässee aalmugin jieijâs​​ siärvádâh Ukraina sisenâmist.</p>
<p>Maaŋgah ääših láá kuittâg ohtâsiih Krimnjaargâ algâaalmugáid. Sij puohah láá turkkiliih aalmugeh, já s​ii kielah já täävih sulâst​iteh nubijdis. ​Sist láá​ ain lamaš pyereh koskâvuođah. Krimtatarij juávhust ​Ezra lii-uv kavnâm viärdás​âštorjuu já oovtâstpargokuoimijd. Tatareh láá jo kuhháá​​ ornijdâttâm​ já​ ​ovdedâm​​​ jieijâs​​​ aašijd​, já sii meeri lii čuuvtij stuárráb ko karaimij teikkâ​ krym​​tšakij meeri.</p>
<p>Krimnjaargâ aalmugij kielâliih já kulttuurliih ovdâstem​sajeh puátih oovdân​​​​ ovdâmerkkân paaiđijn, maid Ezra lii tedittâm taataarskipárijdisguin taiđus vuáđuld. Sij láá​ halijdâm​​ oovdânpyehtiđ jieijâs kulttuuráid tehálijd aa​šijd. Toi juávhust​​ láá ovdâmerkkân​ ​Krimnjaargâ väärih, moh láá sehe karaimáid já tataráid pase sajeh. Kuohtuin aalmugijn​​ lii jyehi váárán sierâ nommâ, já kuohtuuh uhredeh saavzâi​d vaarijn Ramadan-vástuääigi maŋa, veikkâ karaimeh láá-uv ärbivuáválávt juuvdáliih​ iäge sij mudoi áávvud Ramadan.</p>
<p>Oovtâ pääiđist lohá vuod <em type="italic">Millet, Vatan, Qirim </em>ađai Aalmug, Päikkieennâm, Krim. Toh láá teh​​á​liih säänih ​​Krimnjaargâ algâaalmugáid – motto, mii meid päikkienâmi​j ulguubeln k​ovvee ohtâ​vuođâ​​ krimlâ​​švuotâ​n​. ​Sehe karaimijn já tatarijn lii siämmáš nomâttâs olssis: <em type="italic">​​Qırmlı </em>. Ađai krimlâ​​š. </p>
<p>Krimnjaargâ kielâ​i já kulttuurij oovdânpyehtim​ lasseen Ezrast já suu skipárijn lii lamaš meid nubbe ulme: paaiđij vyebdimáin sij lah​​ ​​čuágg​ám ruuđâid​ ​​ Come Back Alive -siättusâ​n, mii i​ššeed Ukraina piäluštâsvuoimijd já​ veteraanijd.</p>
<p>Ezra tuáivu, et suáđi maŋa ulmuuh tiäđuštiččii, et Krim ij lah tuše mučis mätkičuosâttâh, kost turisteh pyehtih eelliđ vuojâmin já suotâstâlmin, pic meid tatarij​​, karaimij já​ krymtšakij​ päikki.</p>
<p>— Mij kal lijkkup turistáid. Kuásutteijeevuotâ lii tehálâš uási mii kulttuurist. Ličij kuittâg tehálâš, et ulmuuh tiäđuštiččii, kiäh mij lep já lattiiččii olmânáál, Ezra iätá.</p>
<p>Ton kuullâm, et sij iä lah ohtuu hástuidiskuin, addel sunjin tuáivu: algâaalmugeh eres-uv soojijn maailmist taistâleh siämmáálágánij aašij oovdân ko sij Krimnjaargâst.</p>
<p>Já algâaalmugehhân kale cevzih.</p>
<p>Käldeeh:</p>
<p xml:lang="eng">– Story #139. My Name is Ezra: An Activist Reviving the Lost Culture of Crimean Karaites ( ukraineworld.org )</p>
<p xml:lang="eng">– Indigenous Peoples in Ukraine You May Have Never Heard About ( ukraineworld.org )</p>
<p>Koveh: Ezra Pastor</p>
<p>Oovdeb artikkâl</p>
<p>Ann-Helén Laestadius nuorâiroomaan Hei fávru lii almostum anarâškielân</p>
<p>Čuávuvâš artikkâl</p>
<p>Uđđâ-Seeland tuuriistviäru paijaan</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
