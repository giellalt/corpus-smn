<document xml:lang="smn" id="no_id"><header><title/><genre code="news"/><author><unknown/></author><year>2024</year><wordcount>998</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2024/10/01/viljaleijee-peivikirje-pihlejasnjalgah-ja-majemus-peivi-pialdust/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Viljâleijee peivikirje: pihlejášnjálgáh já majemuš peivi piäldust | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p xml:lang="sme">Luándublogi</p>
<p xml:lang="tur"/>
<p type="title">Viljâleijee peivikirje: pihlejášnjálgáh já majemuš peivi piäldust</p>
<p xml:lang="rmu">Jasmina Schreck</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Čohčâmáánu algâ lâi uáli jo liegâs meid Oulust. Táválávt mun čuávum jo porgemáánust, lii-uv liegâsvuotâ monâmin liijgás vuálus. Ferttee-uv nuurrâđ majemuid páávuid piäldust já pieijâđ suoggâm kesikurpiccai oolâ? Eidu taah šadoh láá eromâš heerkih kolmâ šooŋân. Mottoom ive toh kalmojii jo porgemáánu aalgâst, mut táválávt taid ferttee suojâliđ kolmâ šooŋâst tâi nuurrâđ meddâl piäldust majemustáá porgemáánu loopâst. Taan ive tile lii lamaš nubelágán. Liegâsvuotâ ij lah moonnâm aldagin 10 ceehi teikkâ ton vuálá ovdil čohčâmáánu pelimudo, já kesikurpiccah láá šoddâm lase já lase. Kieskâd mun nuurrim piäldust oppeet ohtsis nelji kiilu kesikurpiccaid. Muoi láán pelikuoimijnân puurrâm taan keesi jo nuuvt ennuv kesikurpiccaid, et forgâ tovâččij jo mielâ puurrâđ maidnii muide. Tom ij pyevti kuássin tiettiđ muuneeld, maht miinii šaddoid taan tove piergee: motomin piergee tuše ohtâ šaddo, motomin vist piergejeh masaba puoh šadoh, já tast šadda kesikurpiccatulve.</p>
<p>Majemui aaigij mun lam nuurrâm šaddoid piäldust jyehi oho. Kesikurpiccai lasseen láá puáttám meid persiljá, sipuleh, porkkaneh já mottoom kurkkâ-uv. Potákkijd mun lam kuáivum táárbu mield. Puoh porkkanšlaajah, sehe kuhes já jurbâ porkkaneh, láá šoddâm uáli pyereest.</p>
<p>Čohčâmáánu 19. peeivi lâi majemuš peivi piäldust. Talle muoi kuáivoim pajas puoh potákkijd já nuuráim puoh sipulijd sehe puoh eres puurrâmšaddoid, moh šaddoenâmist vala kávnojii. Tiäđust-uv tobbeen kávnojii lase kesikurpiccah, mut meid muáddi porkkan, persiljá já ohtâ kurkkâ. Sipuleh lijjii tuođâi ennuv. Taid muoi nuuráim kyevti já pele stuorrâ kävppiseehâ tievâ. Toh láá tääl hiäŋgáámin luptâstuvâst jyehi saajeest já kuškâmin. Jis sipuleh siäiluh siämmáá pyereest ko moonnâm ive, te toh láá vissásávt tuárvi ubâ ihán.</p>
<p>Potákkeh-uv láá taan ive ennuv. Pottáákšlaajâin láá tuođâi lamaš iäruh. Colomba šoddâdij viehâ stuorrâ potákkijd, maid uážui kuáivuđ motomin uáli kieŋâlis saajeest. Carrera vuod lâi älkkeb kuáivuđ, tastko puoh potákkeh kávnojii alda ase. Nube tááhust toh paccii viehâ uccen. Mun jiem tieđe, liččii-uv toh vala šoddâm stuárráábin, jis muoi liččijm ištâdâm taid váhá tolebáá. Jyehi tááhust Colomba oro lemin taggaar pottáákšlaajâ, mii piergee jyehi ive pyereest. Potákkeh láá tääl kolmâkiällárist, mii luhhoost kávnoo vala mii táálust. Tast lii lamaš motomin saahâ, ete kolmâkiällárist šodâččij miinii eres soojijd, ko ”kihheen ij taggaar innig keevti”. Muu mielâst tot ličij kuittâg stuorrâ monâttâs, ko potákkeh siäiluh tobbeen pyereest čuávuváá kiiđâ räi.</p>
<p>Soorijd mun lam kiergânâm nuurrâđ mottoom verd, mut tääl toi äigi oro kuuloold nuhâmin. Čohčâmáánu 7. peeivi mun nuurrim tuurnâid merâriddoost. Jiem tieđe, leš-uv tot päikki Oulu áinoo turnâsaje, mut aainâs-uv tot oro lemin hirmâd piivnoh, ko tobbeen ain uáinojeh ulmuuh nurâmin tuurnâid. Muáddi ive tassaaš Oulu kaavpug vaidâlitteht čuolâi uási turnâmuorâin, mut luhhoost toh láá ceggust vala ton verd, et tobbeen kannat ain-uv eelliđ jyehi ive. Tuurnâi nuurrâm lii kal váhá váiváás hommá, tastko myerjih láá uceh já muorâst láá säägih, mut nube tááhust taid ij pyevti ige vissâ taarbâskin puurrâđ nuuvt ennuv ko maaŋgâid eres muorjijd. Tuurnâin lii piškeris smakkâ, já tain lii uáli jo ennuv c-vitamin. Mun laaviim pieijâđ tuurnâid uccâ sehhijn puolâšskaapin, já talle taid lii älkkee väldiđ mudágis mere já puurrâđ taid ain tyellitälli.</p>
<p>Pihlejáámuorjijd vuod lii čuuvtij älkkeb nuurrâđ. Taan ive pihlejááh láá nuuvt tievâ muorjijn, et tai uávsih masa iä killáá muorjij tiädu. Motomin mun lam vuoššâm mottoom verd hilo pihlejáámuorjijn oovtâst omenijguin, mut smakkâ lii kal talle-uv viehâ riičâs. Taan ive mun keččâlim rähtiđ njálgáid, moid pottii hirmâd ennuv sukkâreh. Njálgáin šoddii aaibâs pyereh, mut toh sukkârnjaddeh ton verd, ete taid ij pyevti ennuv puurrâđ häävild. Oro, et šiev vyehi kevttiđ pihlejáámuorjijd purrâmuššân lii must vala kavnâhánnáá.</p>
<p>Luptâstuvâst šaddeh vala majemuuh tomatteh. Toh láá-uv šoddâm taan keesi viehâ pyereest já uáli täsivávt, nuuvt ete toh láá ruápsudâm ain muáddi häävild. Toomaatšlaajah láá lamaš maaŋgah, mon huámmášij sehe tomattij häämist já ivneest já nube tááhust toi smaakâst. Lijjii tevkis, fiskis já ruopsis tomatteh, stuorrâ tomâtteh já kirsiktomatteh, já puohlágán máávuh.</p>
<p>Paprikah vuod láá ain-uv ruánááh. Šooŋah älgih leđe tommit čuáskáseh, ete mun vááldám paprikašado forgâ siisâ já tuáivum, et paprikah ruápsudeh vala.</p>
<p>Loopân mun muštâlâm vala, maht muu eennâmmyerjišaddo piergij. Mun kolvim tom njuhčâmáánu aalgâst. Tot šoodâi uáli jo hitásávt, mut tot kukkiiškuođij syeinimáánu pelimuddoost. Kukáin šoddii muáddi siemin myerji-uv. Mun jiem kal tieđe, kannat-uv taid innig kalveđ puáttee ive.</p>
<p>Koveh: Jasmina Schreck</p>
<p>Oovdeb artikkâl</p>
<p>Oulu ollâopâttuv uđđâ rehtorin lii väljejum Arto Maaninen</p>
<p>Čuávuvâš artikkâl</p>
<p>Sämitige stivrâ lii meridâm 193 000 euro vuáháduttemtooimâin</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
