<document xml:lang="smn" id="no_id"><header><title/><genre code="news"/><author><unknown/></author><year>2024</year><wordcount>1129</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2024/09/20/suoma-kulttuurruttaraaju-njunoshaaha-avveelliih-mikko-ja-xiaoyun-suominen-mattaattava-komovuotaaasijd-laapi-skoovlain/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Suomâ Kulttuurruttârááju njunošhaahâ: avveelliih Mikko já Xiaoyun Suominen máttááttává komovuotâaašijd Laapi škoovlâin | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Sahhiittâlmeh</p>
<p xml:lang="tur"/>
<p type="title">Suomâ Kulttuurruttârááju njunošhaahâ: avveelliih Mikko já Xiaoyun Suominen máttááttává komovuotâaašijd Laapi škoovlâin</p>
<p xml:lang="fin">Marja-Liisa Olthuis</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Mun sahhiittâlâm Avelist tieđâtoimâtteijee Mikko Suomisii já diplominsner Xiaoyun Suomisii. Taat sahhiittâllâm lii munjin komovuođâ ustevin eromâš mielâsâš: suoi lává finnim 40 000 euro njunošhaahâruttâdem Suomâ Kulttuurruttârááju Laapi ruttâráájust ive 2024. Tain ruuđáin suoi orniv komovuotâtiäđu teemapeeivijd Laapi eennâmkode kuávlu škoovlâin 1.9.–15.11.2024 já 1.3.–15.5.2025. Haavâ ääigi ráhtoo meid komovuotân kyeskee máttááttâsmateriaal, mii jurgâluvvoo tavesämikielân. Mun koijâdâlâm eenâb sunnuu haavâst já sunnuu uđđâ irâttâsâst <em type="italic">Taivo Productions Oy </em>:st. </p>
<p><em type="italic">Taivo Productions Oy </em>lii Avelist tuáimee tieđâviestâdmân spesialistum irâttâs, mii lii vuáđudum ive 2020. Tot tuáimá ubâ Tave-Laapi kuávlust já motomin meid mäddin Suomâst. Irâttâs olášut planetaariočájáttâsâid já virtuaalmaađhijd maailmubâlâšvuotân já meid alme tuđhâdemčájáttâsâid olgon teleskoopijgijn já kijkárijgijn. Čuosâttâhjuávkkun láá eromâšávt mađhâšeijeeh já škoovlah. Čájáttâsah lohtâseh täsniaalman, alme tuuđhâdmân, täsnitiettui já komovuotâtekniikân. </p>
<p>Mikko já Xiaoyun Suominen huksiv čájáttâsâid keččei já sii perustume mield. Čájáttâsah suápih vuáđutiättun eromâšávt toid, kiäh halijdeh olgos tutkâđ täsnialme. Suoi máttááttává meid digikuvvim vuáđuaašijd toid, kiäh láá perustum ijjâalme kuvviimist, já toollâv Laapi meccikuávloid já vaandârdmân kyeskee luvâldâlmijd. Ton lasseen suoi rähtiv multimediapuovtâdmijd oovtâstmáin kuuvijd, videoid já tiätumaašingraafiik.</p>
<p>Mikko Suominen lii tieđâtoimâtteijee, kiän äigiájánâssân lii lamaš täsnitieđâ jo paijeel 25 ihheed. Suu kálgu Xiaoyun lii toimâttâshovdâ. Mikko Suomisii spesialiteet lii komovuotâtekniik, mut sun čáálá ennuv meid täsnitiettust já alme almoonmijn. Jyehi ive sun čáálá paijeel čyeti sijđod <em type="italic">Tähdet ja avaruus </em>-loostân, mii lii tave-enâmij stuárráámus täsnitieđâlâš lostâ. Tyellittälli sun čáálá meid eres mediaid. Mikko Suominen lii luuhâm teknisii fyysiik Tampere teknisii ollâopâttuvvâst. Sun lii jottáám meid Almugijkoskâsii komovuotâollâopâttuv <em type="italic">The Space Studies Program </em>-kuursâ. Sun lii luvâldâllâm komovuotâtekniik kuursâ jo motomijd iivijd. Jieijâs uápui ääigi Mikko lii uásálistám Euroop komovuotâornijdume projektáid tego tiäduttesvuotâkirdemân, Ariane 5 -rakkeet tekniikân já ton päčimân Ranska Guayanast já toi lasseen val Rexus-luođâinrakkeetkampanjan. </p>
<p><em type="italic">Komovuotâtiätu škovláid </em></p>
<p>Škoovlâin kolliistâllâm já komovuotâtiäđu máttááttem škovlâláid lii puáttám Mikko Suomisâžân ärbin suu uápui peht: jo suu oppâeeči Arvo ”Arkki” Kuusela kolliistâlâi kyehtlov ihheed škoovlâin planetaarioinis já máttááttij komovuotâtiettuu. Mikko Suominen muurâšt tom, et taan ääigi planetaario-toopâ lii muttum: távjá tot lii tuše vijđeskulme-elleekoveteatter, mast ij lah interaktio ige ulmuin lah máhđulâšvuotâ koijâdiđ maiden. Mikko já Xiaoyun Suomisii planetaariost láá čokkámsajeh smavvâ juávkun. Ulmuuh čokkájeh tego stuorrâ arvesyeje vyelni, já viste lii pikkâsevŋâd. Máttááttâs lii uáivildum ovtâskâs ulmuid, já sessio ääigi lii máhđulâš koijâdâllâđ já savâstâllâđ.</p>
<p>Mikko Suominen lii ton uáivilist, et škovlâ puáhtá máttááttâssáin koccááttiđ nuorâi já párnái perustume komovuotâaššijd. Sun lii halijdâm toimâđ siämmáánáál ko suu oppâeeči-uv poorgâi, peic tääl tiätu lii lasanâm, já lii meid máhđulâš kevttiđ virtuaalmáátu iššeen. Mikko já Xiaoyun Suominen anneev škovlâkolliistâlmijd tarbâšlâžžân, tastko škoovlâi jyehim komovuotâtiäđu mere já kvaliteet kalga lasettiđ.</p>
<p>Tääl škovlâkolliistâlmeh láá jo álgám, mut sahhiittâllâm ääigi Mikko já Xiaoyun Suominen lává ain sopâmin lase škovlâkolliistâlmij äigitaavluid já čokkiimin ohtâvuotâtiäđuid Laapi kuávlu škoovlâin puoh vuáđuškovlâ- já luvâttâhtaasijn, main lii lamaš perustume komovuotâmáttááttâsân. Kolliimijd puáhtá sooppâđ meid eres oppâlágádâssáid teikâ nuorâi tábáhtuumijd. Kolliimeh láá nuuvtá škovláid, já juávhu máttáátteijee lii ain fáárust kolliimij ääigi. Suomisiih viggâv toollâđ nyevt kuttâ máttááttâstiijme jyehi škoovlâst oovtâ peeivi ääigi. Táválávt suoi máttááttává 1–2 tiijme oovtâ juávkun.</p>
<p>Komovuotâmáttááttâsâst uáppeeh peesih planetaarion, mon siste sij pyehtih uápásmuđ täsniaalman já oppâđ täsnitiettuu já komovuotâtekniik vuáđuaašijd. Mun lam jieš-uv komovuođâ ustevin peessâm kolliđ planetaariost. Mikko já Xiaoyun Suominen orniistává jotelávt alme uđđâ stelliildâsân já čäittiv, maggaar alme lii eennâmpáálu taavaabeln já máddáábeln já peivitäsideijee kuávlust. Taavaapele pállupeeleest almenääpi uáinoo pyereest, tastko tot lii tuše vááijuv ceehi keččin kirkis Puáhinäävlist. Peivitäsideijee kuávlust vist Puáhinävli lii horisontist, já zeniitist uáinoo motomin ovdâmerkkân Orion täsnikovos, mii uáinoo Suomâst vyeligâsâst horisont paajaabeln. Máddáábel pállupeeleest vuod almenääpi oro kuárusin: älkkeht kávnojeijee näpitäsni ij lah, já kirkkâdub tääsnih láá tien kuávlust häärviht.</p>
<p>Täsniaalman uápásmem maŋa Mikko já Xiaoyun Suominen tuálvuv keččee virtuaalmáátkán maailmubâlâšvuotân. Mätki álgá mii jieččân piäiváškoddeest. Muu juávkku peesâi tutkâđ motomijd Jupiter stuárráábijd máánuid – eromâšávt taid, main kávnoo jieŋâ. Mij uápásmuim Io-, Europa-, Ganymedes- já Calisto-máánoid. Keččee puáhtá tuáivuđ kukkeláá-uv orroo čuosâttuvâid tego eksoplanetijd. Muu jieččân juávkku elâččij Plutost.</p>
<p>Škoovlâst Mikko já Xiaoyun ornim vaaljâtijme ääigi savâstâlloo ovdâmerkkân teleskoopijn, meteoriitijn, komovuotâmaađhijn já satelliitijn. Mun jieš lam ovdil uáinám mielkkipuurki mattsijd satelliitijd, mut tääl te peesâm tolliđ kieđâstân vala-uv ucceeb kuđâhâs hámásii Kitsat-máttááttâssatelliit, mon mattsiih satelliiteh láá meid tieđâaanoost. Kooveest Kitsat uáinoo Xiaoyun Suomisii kieđâst.</p>
<p>Muu mielâst Mikko já Xiaoyun Suomisii komovuotâmáttááttâs lii šiev tääsi komovuotâškovliittâs, já ton ääigi uáppá ennuv. Tuáivu mield nuuvt maaŋgah škoovlah ko máhđulâš anaččii taam eromâš šiev máhdulâšvuođâ ävkkin. Siämmást mun ilodâm proojeekt ääigi šaddee komovuotân kyeskee oppâmateriaalist. Tuáivu mield tot jurgâluuččij meid anarâškielân mottoom kooskâst, mut taan tuoivui mun tuáivu mield jieš-uv puávtám vaiguttiđ. Mun lam siämmáá uáivilist tast, et tiätu komovuođâst tarbâšuvvoo ain lase, tastko komovuođâst tábáhtuvá ennuv. Jis addel motomijd ovdâmeerhâid, te määđhih almugijkoskâsii komovuotâsajattâhân šaddeh táválubbon, komovuotâšlamburij meeri lassaan nuuvt et tast lii jo šoddâm kikse, já satelliiteh vaigutteh jyehi ulmuu piäiválii elimân.</p>
<p>Anarâš aavis tuáivut Mikko já Xiaoyun Suomisâžân luho išeruuđâ oovdâst já oppâm já máttááttem ilo proojeekt olášutmân.</p>
<p>Koveh: Mikko Suominen</p>
<p>Oovdeb artikkâl</p>
<p>Kollesaakaal sáttá jotteeđ joba tuháttijd kilomeetterijd Suomân</p>
<p>Čuávuvâš artikkâl</p>
<p>Sämitigge, Tuurku ollâopâttâh já Ucjuv kieldâ ovdedeh arktisii tutkâmuš Kiävu tutkâmsajattuvâst</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
