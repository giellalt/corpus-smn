<document xml:lang="smn" id="no_id"><header><title/><genre code="news"/><author><unknown/></author><year>2025</year><wordcount>833</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2025/02/24/taistalem-heiltsuk-aalmug-hi%C9%ABzaqvkiela-peeleest/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Taištâlem Heiltsuk-aalmug híɫzaqvkielâ peeleest | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p xml:lang="sms">Kulttuur</p>
<p xml:lang="tur"/>
<p type="title">Taištâlem Heiltsuk-aalmug híɫzaqvkielâ peeleest</p>
<p xml:lang="rmu">Jasmina Schreck</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Maŋgâčyet ihheed tassaaš híɫzaqvkielâ kullui kieŋâlis vuonâi, kiäđgáás suollui, pieggiis ridoi já muorriis meecij kuávluin. Mut talle, paijeel čyeđe ive ääigi, enâmeh jaskodii tááláá Kanada viestâroosijn. Suáđih naaburenâmijguin, taavdah já kolonialismhaldâttâsâi viehâváldálâš assimilaatio viešidii ulmuid já sii kielâ alda suhâjäämmim. Tovle híɫzaqv-aalmug jesâneh lijjii 40 000, mut puoh tai tábáhtumij maŋa meeri koočâi vuálá 200 ulmui.</p>
<p>Onnáá peeivi taan kuávlust ääsih masa 4 000 olmožid. Sist tuše čiččâmâs sárnuh híɫzaqvkielâ njyebžilávt.</p>
<p>Ovdil tááláá Kanada vuáđudem ton kuávlust sárnojii 58 algâaalmugkiellâd. Luuvij iivij ääigi pooliitlâš vuáhádâh vaaldij algâaalmugij párnáid meddâl perruustis já vuolgâttij sii asâttâhškovláid. Ton čuávumuššân maŋgâseh monâttii algâaalmuglii kulttuur lasseen meid jieijâs kielâ.</p>
<p>Taan ääigi creekielâst, anishinaabemowinkielâst já inuktitutkielâst láá vala viehâ ennuv sárnooh, mut eres kielah láá masa lappum: ovdâmerkkân sháshíshálhkielâst láá tuše kyehti eenikielâlii sárnoo. Haida Gwaii-suáluikuávlust X̱aat Kíl-kielâ nuorâmus eenikielâlâš sárnoo vist lii paijeel 70-ihásâš.</p>
<p>Veikkâ puáris škovlâvuáhádâh lii kuuloold lopâttum, láá kuittâg pááccám ääših, moh hiäjusmitteh algâaalmuglijd kielâid onnáá peeivi-uv. Tondiet ko puoh kieldâin iä lah luvâttuvah, škovlâliih sirdojeh čuođij kilomeetterij kiäčán stuárráábáid kaavpugáid čođâldittiđ uápuidis.</p>
<p><em type="italic">Híɫzaqvkielâ iäláskittempargo joođoost puorijn liävttoin </em></p>
<p>Heiltsuk kuávlu stuárráámus siärvus Bella Bellast híɫzaqvkielâ iäláskittempargo lii álgám puorijn liävttoin. Jess H̓áust̓i kulá vuossâmuu suhâpuolvân, mii ij vuolgâttum asâttâhškovláid. Sun lii tihtâčällee já jieijâs kielâpálgá aalgâst. H̓áust̓i uáiná, ete táálááh párnááh pajasšaddeh ennuv pyereeb kulttuurpirrâsist ko sun jieš jieijâs pärnivuođâst. Sunjin addel ennuv ilo já tuáivu, ete táálááh párnááh iä juurdâš tom, et ääših liččii kuássin lamaš nubenáál. Sij uáinih tuše, ete eidu tääl sii kulttuur lii kuávdáš äšši sii elimist.</p>
<p>Taan ääigi kiävttojeh ennuv resurseh kielâ siäilumân já škovliittâsân. Ovdâmerkkân tääl norrojeh ennuv tiäđuh onnáá peeivi híɫzaqvkielâ sárnoin, kiäh sárnuh kielâ njyebžilávt. Heiltsuk-aalmug algâttij vijđes kielâtutkâmuš já dokumentistem jo ive 1973. Ive 1980 vuáđudui Heiltsuk kulttuur- já škovliittâskuávdáš. Kuávdáást kávnojeh kielâ- já kulttuurarkkâduvah, main láá maŋgâčyet tijmed audio- já videopaddiimeh. Kuávdáá kielâohjelmáin viggoo ain tuárjuđ híɫzaqvkielâ dokumentistem já iäláskittem. Ive 2016 rääjist Heiltsuk kulttuur- já škovliittâskuávdáš, Bella Bella Community School (BBCS) já British Columbia ollâopâttuv algâaalmugij já uhkevuálásij kielâi ohjelm (UBC’s First Nations and Endangered Languages Program) láá porgâm ohtsâšpargo, já toh láá ráhtám oovtâst uđđâ máhđulâšvuođâid sárnuđ, čäälliđ já luuhâđ híɫzaqvkielâ viijđedmáin kielâiäláskittem já kulttuurlii dokumentistem digitaallii pirrâsist. Kielâresursij jyehimist neeti peht lii-uv šoddâm ain tehálub vyehi iäláskittiđ algâaalmugkielâid.</p>
<p>H̓áust̓i iätá, ete lii tehálâš siäiluttiđ kielâ já puoh taid tiäđuid, moh aalmugist láá lamaš. Nube tááhust kielâ meid muttoo ääigi mield. Uđđâ säänih já tuáváduvah šaddeh, já toh spejâlisteh uđđâ maailm, kost aalmug tääl iälá. Kielâ ovdán ubâ ääigi.</p>
<p>H̓áust̓i mielâst lii lussâd já polâttettee monâttiđ tagarijd sárnoid, kiäh láá máttám kielâ njyebžilávt. Tast huolâhánnáá sust lii ennuv tuáivu, tondiet ko láá nuuvt ennuv uđđâ sárnooh, kiäh juátkih kielâpargo já taheh tom jieijâs eellimpargon. ”Siärváduv pargeeldmij keežild taan ääigi láá umogááh, moi vuossâmuuh säänih, vuossâmuuh jienah maid sij kuleh, láá híɫzaqvkielân. Tot lii muččâd já taggaar äšši, mon peeleest kannat taištâliđ.”</p>
<p>Käldeeh:</p>
<p xml:lang="eng">– ‘I can still hear their words’: the fight to save the Híɫzaqv language ( www.theguardian.com )</p>
<p xml:lang="eng">– Híɫzaqv Language and Culture Mobilization Partnership ( heiltsuk-old.arts.ubc.ca )</p>
<p xml:lang="eng">– Mobilizing and Activating Haíɫzaqvḷa (Heiltsuk Language) and Culture Through a Community-University Partnership ( kula.uvic.ca )</p>
<p xml:lang="nno">Kove: Adam Jones, Ph.D. ( Wikimedia Commons )</p>
<p>Oovdeb artikkâl</p>
<p>Anarâškielâ seervi ihečuákkim tuálloo koskoho 19.3.2025 tme 17:00</p>
<p>Čuávuvâš artikkâl</p>
<p>Maht eelliđ pirâstobdoiguin?</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
