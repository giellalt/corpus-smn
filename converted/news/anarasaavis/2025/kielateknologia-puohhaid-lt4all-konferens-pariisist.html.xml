<document xml:lang="smn" id="no_id"><header><title/><genre code="news"/><author><unknown/></author><year>2025</year><wordcount>879</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2025/03/03/kielateknologia-puohhaid-lt4all-konferens-pariisist/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kielâteknologia puohháid: LT4ALL-konferens Pariisist | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Kielâ</p>
<p xml:lang="tur"/>
<p type="title">Kielâteknologia puohháid: LT4ALL-konferens Pariisist</p>
<p xml:lang="fin">Marja-Liisa Olthuis</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Historjá nubbe LT4ALL-konferens (Language Technologies for All) uárnejui kuovâmáánu 24.–26. peeivi 2025 UNESCOst Pariisist. Anarâš aavis lâi fáárust taan konferensist, mon teeman lâi humanism ovdedem kielâteknologia iššijn. Konferens puovtij oohtân kielâteknologia äššitobdeid pirrâ maailm. Totkeeh tollii sahâvuáruid tast, maggaar tutkâmuš tääl tahhoo kielâteknologisávt já magareh pargoh láá äigikyevdileh maailmist. Fáárust lijjii suullân 400 kielâteknologia äššitobded ohtsis 86 enâmist. Káidusin konferens čuovvuu paijeel 250 olmožid.</p>
<p>Konferens lâi noomâs mield almugijkoskâsâš kielâteknologisâš konferens puohháid. Konferensist äigikyevdilis ääših lijjii tahojiermi (AI, artificial intelligence), neuraalviermih, puállupeevdih jieškođe-uv kielân, čäällimvyevih, e-sänikirjeh, sárnumsyntees, kielâteknologia juksâmvuotâ já nuuvt ain. Muádis oovdânpuohtii meid seevvimkielâi kielâteknologisii tile pirrâ maailm. Eromâš huámášume sahâvuáruin lâi ucceeblovokielâin, main resurseh iä lah ennuv: korpuseh láá kääržih, čäällimmáttu lii uccáá kielâsiärvusist, čälleeh iä lah nuuvtkin maŋgâseh, já kielah láá vala táválávt ráhtusis uáinust váddáseh. Motomeh lijjii eidu huksim čäällimvyevi kielâsis, vâi sii kielâ čalluuškuáđáččij.</p>
<p>Jo vuossâmuu peeivi stuorrâ teknologiafinnoduvâi ovdâsteijeeh muštâlii tast, maht sii finnoduvah láá rähtimin fijnâ kielâteknologisijd niävuid ”puoh kieláid”. Maŋeláá konferensist vist poođij oovdân maaŋgâin ucceeblovokielâi já eromâšávt algâaalmugkielâi sárnoi sahâvuáruin, ete finnoduvâi jurdâččemvyevist láá stuorrâ čuolmah: kielâsiärváduvâin ij lah veltihánnáá koijâdum, tarbâšuvvojeh-uv kielâteknologisiih niävuh já tahojiermi ollágin. Finnoduvah láá iästám eres peelij kielâteknologisijd niävuid kevttimvuáháduvâinis, já finnoduvâi nuurrâm tiätuamnâstuvâi käldeeh já kvaliteet láá epičielgâseh, mii puáhtá nyeskidiđ tiätuamnâstuvâid já taiguin rahtum kielâteknologisijd niävuid. Maaŋgah algâaalmugeh tiäduttii sahâvuárustis jieijâs tiäđui suvereniteet tehálâšvuođâ. Motomeh jo nobdii finnoduvâi tooimâid digitaallâžžân kolonialismin.</p>
<p>Mottoom sahâvuárust pajedui tot koččâmuš, et puohah ucceeblovokielah iä čalluu tondiet ko kielâsárnooh iä nuuvt haalijd, iäge sij peerust kielâteknologisijn išeniävuin. Taah kielah eelih tastoo njálmálâžžân kiellân. Taam-uv uáinu sehe totkeeh já finnoduvah ferttejeh kunnijâttiđ. Jyehi kielâsiärvus tiäđust-uv jieš meerrid tom, mondiet sii kielâ ij kolg čalluđ. Liijká täst puátá mielân tot äigi Säämist, ko škovlâääših iä lam nuuvt mielâsiih sämiperruin já ko lâi ”tehelub porgâđ päikkipargoid pyereest ko vyelgiđ škoovlân”.</p>
<p>Majemuu konferenspeeivi kieđâvuššui tot, maggaar kielâteknologisâš puátteevuotâ sátáččij leđe ucceeblovokielâi já eromâšávt algâaalmugkielâi sárnoid ton vuáđuld, maggaar tot lii jo tääl motomij soojij. Baldomero Cuma toolâi sahâvuárus ollásávt kaqchikelkielân, mii ij lah ovdil tábáhtum UNESCO-konferensist. Professor Michelle Brown muštâlij kuulmâokkosijn tahojiermileeirâin, moh uárnejuvvojeh lakotaláid luvâttâhuáppeid. Ojibwelâš robotiikinsner Danielle Boyer vist muštâlij jieijâs rähtim SkoBotist ađai uccâ 3D-printtejum robotist, mii sárnu párnáid algâaalmugkielâid.</p>
<p>Sämikielâin tavesämikielâ lâi fáárust ohjelmist. Taažâ arktisii ollâopâttuv UiT professor Lars Ailo Bongo muštâl Anarâš aavisân, et sun lii puáttám Pariisin tahojiermi keežild. Eidu tääl sun stivree proojeekt, mii huksee Dragon-lágán speelâid tavesämikielân. Sun muštâl, et tágáreh speelah láá lamaš pivnoheh majemui aigij. Speelâst ulmuuh sárnuh já muštâleh muštâlusâid oovtâst. Tondiet proojeekt norá-uv puorijd já mielâkiddiiváid muštâlusâid. Vistig taah speelah huksejuvvojeh tavesämikielâ várás, mut taid puáhtá rähtiđ meid eres sämikielâi várás. Sun lii uáli jo moovtâ tast, et meid sämikieláid puáhtá huksiđ ääigi miäldásijd speelâid. Tágáreh muštâlusâi peht rahtum speelah nannejeh tiäđuid Säämi historjást já kulttuurlii identiteetist, já tiäđust-uv toh taheh Säämi folklore tobdosin.</p>
<p>Divvun-juávkku muštâlij jieijâs kielâteknologisii pargoost Tromsa ollâopâttuvvâst, já Ruotâ Sämitigge lâi vuolgâttâm kielâkonsulentijdis fáárun uápásmuđ kielâteknologian.</p>
<p>Kuulmâpiävásâš ohjelm hurgettij jotelávt. Munnui paasij siämmáš tobdo ko maid konferens loppâsäänih muštâlii: ”Pargo lii esken álgám, ige taat taas nuuvâ.”</p>
<p>Kimberli Mäkäräinen já Marja-Liisa Olthuis</p>
<p>Käldeeh:</p>
<p xml:lang="nno">– Advancing Humanism through Language Technologies ( www.lt4all2025.eu )</p>
<p xml:lang="eng">– Lakota AI Code Camp 2025 ( lakota.aicode.camp )</p>
<p xml:lang="nno">– Lakota AI Code Camp ( www.indigigenius.org )</p>
<p xml:lang="nob">– Lakota AI Code Camp ( www.lakotatimes.com )</p>
<p xml:lang="nob">– 23-Year-Old Invents Wearable Robot to Preserve Indigenous Languages ( sandiegomagazine.com )</p>
<p xml:lang="eng">– SkoBots ( www.steamconnection.org )</p>
<p>Koveh: Marja-Liisa Olthuis</p>
<p>Oovdeb artikkâl</p>
<p>Anarâškielâ servi ocá kesitoimâtteijee Anarâš aavisân</p>
<p>Čuávuvâš artikkâl</p>
<p>Lappum já vájáldum jienah já kielah: uási olmooškoddeest já mii jieččân historjást</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
