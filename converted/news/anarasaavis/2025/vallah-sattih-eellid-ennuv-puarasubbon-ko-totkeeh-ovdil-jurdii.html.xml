<document xml:lang="smn" id="no_id"><header><title/><genre code="news"/><author><unknown/></author><year>2025</year><wordcount>851</wordcount><conversion_status type="standard"/><availability><license type="standard"/></availability><multilingual/><origFileName>https://www.anarasaavis.fi/2025/02/04/vallah-sattih-eellid-ennuv-puarasubbon-ko-totkeeh-ovdil-jurdii/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Válláh sättih eelliđ ennuv puárásubbon ko totkeeh ovdil jurdii | Anarâš aavis</p>
<p xml:lang="tur"/>
<p xml:lang="tur"/>
<p xml:lang="fin">Kirjaudu sisään</p>
<list><p type="listitem">Ovdâsijđo</p>
<p type="listitem">Uđđâseh <list><p type="listitem">Almugijkoskâsiih uđđâseh</p>
<p type="listitem" xml:lang="rmn">Ekonomia</p>
<p type="listitem">Kielâ</p>
<p type="listitem" xml:lang="sms">Kulttuur</p>
<p type="listitem">Páiháliih uđđâseh</p>
<p type="listitem" xml:lang="est">Politiik</p>
<p type="listitem">Suomâ</p>
<p type="listitem">Tieđâ</p>
<p type="listitem">Ulmuuh</p>
<p type="listitem">Valastâllâm</p>
</list></p>
<p type="listitem">Sahâvuáruh <list><p type="listitem">Blogih <list><p type="listitem">Aanaar argâ</p>
<p type="listitem">Kielâblogi</p>
<p type="listitem" xml:lang="est">Kođđeemblogi</p>
<p type="listitem" xml:lang="sme">Luándublogi</p>
</list></p>
<p type="listitem">Kirjeárvuštâlmeh</p>
<p type="listitem">Njunoščalluuh</p>
<p type="listitem">Sahhiittâlmeh</p>
<p type="listitem">Uáivilčalluuh</p>
</list></p>
<p type="listitem">Palvâlusah <list><p type="listitem">Jurgâlempalvâlusah</p>
<p type="listitem">Kielâtipšom</p>
</list></p>
<p type="listitem" xml:lang="dan">Ideanurkke</p>
<p type="listitem">Ohtâvuotâtiäđuh</p>
</list><p xml:lang="tur"/>
<p xml:lang="fin">Kirjaudu sisään</p>
<p xml:lang="tur"/>
<p xml:lang="krl">Tervetuloa!</p>
<p xml:lang="olo">Kirjaudu tilillesi</p>
<p xml:lang="fin">käyttäjänimesi</p>
<p xml:lang="fkv">salasanasi</p>
<p xml:lang="fkv">Unohditko salasanasi?</p>
<p xml:lang="tur"/>
<p xml:lang="fin">Salasanan palautus</p>
<p xml:lang="fkv">Palauta salasanasi</p>
<p xml:lang="fin">sähköpostisi</p>
<p xml:lang="tur"/>
<p>Uusâ</p>
<p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Uusâ</p>
<p xml:lang="tur"/>
<list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p>Tieđâ</p>
<p xml:lang="tur"/>
<p type="title">Válláh sättih eelliđ ennuv puárásubbon ko totkeeh ovdil jurdii</p>
<p xml:lang="rmu">Jasmina Schreck</p>
<p xml:lang="tur"/>
<p>Jyevi</p>
<p xml:lang="tur"/>
<p xml:lang="nno">Facebook</p>
<p xml:lang="tur"/>
<p xml:lang="nno">Twitter</p>
<p xml:lang="tur"/>
<p xml:lang="fra">Pinterest</p>
<p xml:lang="tur"/>
<p xml:lang="deu">WhatsApp</p>
<p xml:lang="tur"/>
<p>Válláh pyehtih eelliđ kuhes eellim. Motomeh välisšlaajah pyehtih eelliđ joba paijeel 100-ihásâžžân. Puárásumos tutkum ruánááeennâmvállá ahheen arvâluvvoo 211 ihheed. Tääl totkeeh láá puáttám ton puátusân, et aainâs-uv ohtâ välisšlaajâ, maadâčapisväälis (su. etelänmustavalas), iälá masa kuohtii kuhebeht ko totkeeh vuordii. Tutkâmuš čuujoot toos, ete eres-uv válláh sättih eelliđ puárásubbon ko lii taan räi jurdum.</p>
<p>Ovdil totkeeh láá miäruštâllâm vállái ave ovdâmerkkân peljikääsi keerdij mere vuáđuld. Kässi čoggâšuvá ivveest nuubán tego iheriäggáh muorâin. Ton lasseen ahe lii miäruštâllum čalmeproteiinij kemialijn nubástusâin. Totkeeh láá meid ávhâstâllâm historjálij tuođâštusâigijn − kievđânjuolâkejijgijn vállái ollâsist.</p>
<p>Čuolmân tai puáris vuovijn lii eereeb iärrás tot, ete lii vaigâd finniđ kođosčáittusijd analyysij várás, tastko távjá čáittuseh kalgeh leđe eidu jáámmám vállást. Puoh vyevih iä meid tooimâ puoh välisšlaajâin. Ton lasseen välispivdo lâi nuuvt intensiivlâš motomij luuvij iivij ääigi 1900-lovvoost, ete maaŋgâin välisšlaajâin masa puoh stuorrâ já puáris válláh koddojii, muštâl ekolog Greg Breed Alaska Fairbanks ollâopâttuvâst. Stuárráámus uási tááláá ääigi ellee válláin láá tuođânálásávt viehâ nuorah, mii taha vala vaigâdubbon tubdâđ taid puáris válláid, moh paccii jiegân pehtilis piivdost huolâhánnáá.</p>
<p><em type="italic">Uđđâ vyehi miäruštâllâđ vállái ave </em></p>
<p>Science Advances -loostâst juovlâmáánust almostittum tutkâmušâst totkeeh ovtâstittii luuvij iivij čuovâkovearkkâduvâid siämmáá statistiiklii aldanemvuáhán, mon irâttâsah kevttih jieggâtáhádâsmáávsui meerridmân.</p>
<p>Uđđâ tutkâmušâst totkeeh tutkii kyevti välisšlaajâ – čapisvállá ( <em type="italic">Eubalaena glacialis </em>, su. mustavalas) já maadâčapisvállá ( <em type="italic">Eubalaena australis </em>, su. etelänmustavalas) – eellimave. Kuohtuuh välisšlaajah pivdojii tovle intensiivlávt. </p>
<p>Jáámmám vállái tutkâm saajeest totkeejuávkku keevtij iššeen kovearkkâduvâid, moid láá nurrum koveh čapis- já maadâčapisválláin 1970-lovo rääjist. Tai tiäđui peht totkeeh puohtii tubdâđ ovtâskâs válláid toi olgohäämi vuáđuld já muštâliđ, kuás tiätu ellee lâi lappum populaatiost tuođânálásávt tondiet ko tot lâi jáámmám.</p>
<p>Talle totkeeh ovtâstittii täid tiäđuid ellei lappuumist tagaráid statistiikláid myensteráid, moh pasteh ennustiđ, mon stuorrâ prooseentuási populaatiost ciävzá jieškođe-uv ave räi. Myenster, mii adelij pyeremuid puátusijd, lii tot, mii kiävttoo ulmui jamâlâšvuođâ ennustmân já jieggâtáhádâsmáávsui meerridmân.</p>
<p>Tutkâmuš puátuseh čaittii, ete maadâčapisvállái koskâmiärálâš eellimahe lii suullân 73 ihheed, já 10 prosentid ellein pyehtih eelliđ paijeel 132-ihásâžžân. Ovdil lâi arvâlum, ete tai vállái alemus ahe ličij 70−80 ihheed.</p>
<p>”Veikkâ toh iä ele aaibâs nuuvt kuhháá ko toi aldahyelhih ruánááeennâmválláh, te maadâčapisválláh eelih ennuv puárásubbon ko maid mij juurdijm”, iätá Greg Breed Science -loostâst.</p>
<p><em type="italic">”Ij haajâgin, mon kuhháá eres stuorrâ válláh eelih” </em></p>
<p>Tave-Atlantist iälusteijee čapisvállái näälih iä lah tuoibâm välispiivdo aaigijn. Čapisválláh láá-uv alda suhâjäämmim. Toh sättih leđe eenâb háváduveeh ko maadâčapisválláh, tastko toh iälusteh távjá tagarijn riddokuávluin, kost ääsih ennuv ulmuuh, ovdâmerkkân Ovtâstum staatâi nuorttâriddoost. Analyys čáittá, ete čapisvállái koskâmiärulâš eellimahe lii tuše 22 ihheed, já tuše 10 prosentid ellein eelih tuođânálásávt paijeel 47-ihásâžžân. Tai lovoi tyehin lii čapisvállái stuorrâ jamâlâšvuotâ, mii puátá ovdâmerkkân tast, ete taampah nurdâsteh taid, sehe tast, ete elleeh sorrojeh ulmui kuálástempiergâsáid.</p>
<p>Meid eres välisšlaajah sättih eelliđ ennuv puárásubbon ko maid táálááh tiäđuh muštâleh. Välispivdo lii máhđulávt iästám tom, ete ulmuuh liččii puáhtám tiettiđ, mon eromâš kuhháá válláh eelih. Breed muštâl, ete uđđâ tutkâmuš viestâ lii, ete ”mist ij lah haajâgin, mon kuhháá eres stuorrâ válláh eelih”.</p>
<p>Käldeeh:</p>
<p xml:lang="fin">– Valasvanhukset elävät jopa vuosisatoja maailman merissä – jos annamme niiden elää ( yle.fi )</p>
<p xml:lang="eng">– Some whales may live nearly twice as long as believed—if we let them ( www.science.org )</p>
<p xml:lang="eng">Kove: Southern_right_whale_caudal_fin.JPG: Dr.Hausderivative work: Parzi ( Wikimedia Commons )</p>
<p>Oovdeb artikkâl</p>
<p>Paijeel čyeti valastâlled láá macâttâm Pariisi olympiapronssimitalis</p>
<p>Čuávuvâš artikkâl</p>
<p>Puoh Suomâst iälusteijee evnišlaajah láá finnim suomâkielâlii noomâ</p>
<p type="title" xml:lang="deu">Kommenteh</p>
<p type="title" xml:lang="fkv">Čääli komment Peruuta vastaus</p>
<p xml:lang="deu">Kommenteh:</p>
<p xml:lang="fin">Kirjoita kommenttisi!</p>
<p>Nommâ:*</p>
<p xml:lang="fin">Kirjoita nimesi tähän</p>
<p>Šleđgâpostâ:*</p>
<p xml:lang="fin">Olet antanut väärän sähköpostiosoitteen!</p>
<p xml:lang="fin">Kirjoita sähköpostiosoitteesi tähän</p>
<p>Vuorkkii noomâ, šleđgâpostâčujottâs já nettisijđostuv tain lađđuin čuávuváá tove ko tun čáláh komment.</p>
<p type="title">Luuvâ meid</p>
<p>Almugijkoskâsiih uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Aanaar argâ</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p xml:lang="rmn">Ekonomia</p>
<p type="title">Skype jaska toimâmist vyesimáánu aalgâst</p>
<p type="title">Uđđâsumos uđđâseh</p>
<p type="title">Kepidum ijjâjunávuáruh váldojeh anon Sri Lankast elefantluhottesvuođâi keežild</p>
<p>Sri Lanka heivit ijjâjunáidis äigitaavluid vildâelefantij suojâlem keežild. Sri Lanka ryevdikiäinulágádâs tuáivu, et uđđâ äigitavlu iästáččij junáluhottesvuođâid elefantijgijn. Kuovâmáánu loopâst stuorrâ elefantčuurâ paasij luándureservaatist...</p>
<p type="title">Anarâškielâ Wikipedia-pargopáájá kiäsuttij čälleid Helsigist</p>
<p>Anarâškielâ Wikipedia-pargopáájá čokkânij lávvárduv já pasepeeivi 15.–16.3. Helsigist. Pargopáájá uárnejui puáris Maria-pyecceiviäsust Lapinlahdenkatust. Táálun láá čokkânâm ávus seervih siämmáá sajan.</p>
<p>Juurdân lâi pargopáájá ääigi čäälliđ...</p>
<p type="title">Skype jaska toimâmist vyesimáánu aalgâst</p>
<p>Microsoft almottij kuovâmáánu majemuu peeivi, ete tot looppât Skype-palvâlusâs. Skype jaska toimâmist vyesimáánu 5. peeivi.</p>
<p>Ruotâlâš Niklas Zennström já tanskalâš Janus Friis vuáđudáin Skype Eestienâmist...</p>
<p type="title">Helga Westist almostum uđđâ kirje: Puhu nukke</p>
<p>Mun čuávum vástuppeeivi 14.3. Helsig kuávdáást Oodi-kirjeráájust sämmilii kirječällee Helga West kirje Puhu nukke almostittemtilálâšvuođâ. Kirje kuástideijee lii Otava. Helga West ustev lävditivtâsteijee Emma...</p>
<p type="title">Turisteh halijdeh tievâslii kove Instagramân kárbást já pilledeh siämmást Säämi luándu</p>
<p>Turisteh väzzih rááiđust Kilbišjäävri Čáhkáljäävri riidon vâi finniiččii pyere kove Instagramân. Uássin njaskâm käärbis viälláá riddoost, já Saanatuodâr liäbbáá Čáhkáljäävri paajaabeln. Čáhkáljäävri riddoost puáris...</p>
</body></document>
