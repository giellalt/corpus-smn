<document xml:lang="smn" id="no_id"><header><title>Sämitiggelaahâ kománij vuáđulahâváljukoddeest</title><genre code="news"/><author><person firstname="Marja-Liisa" lastname="Olthuis" sex="unknown" born="" nationality=""/></author><year>2023</year><wordcount>94</wordcount><conversion_status type="standard"/><availability><license type="standard"/></availability><multilingual/><origFileName>Sämitiggelaahâ_kománij_vuáđulahâváljukoddeest.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="italic">Sämitiggelaahâ kománij vuáđulahâváljukoddeest </em></p>
<p>Vuáđulahâváljukodde ij finnim smiättámušâs Sämitiggelaavâst valmâšin toos adelum meriääigist. Ton keežild uđđâ Sämitiggelaahâ ij valmâštuu taangin haldâttuv äigipaje. Váljukodde jienâstij jienâigijn 9–7, et smiättámuš ij adeluu ovdâskoodán.</p>
<p>Haldâttâhpiäláduvâin RKP, SDP, Čižetlitto já Ruánáá litto lijjii ton uáivilist, et smiättámuš ličij puáhtám adeluđ ovdâskoodán. Haldâttâhpiäláduvâin Suomâ Kuávdášpiäládâh já oppositiost leijee Vuáđusyemmiliih já Kokoomus jienâstii, et smiättámuš ij rahtuu.</p>
<p>Vuáđulahâváljukode saavâjođetteijee Johanna Ojala-Nimelä mield lahâoovdânpyehtim ovdánmân váddásumos äšši lâi tot, et tot ij adelum siisâ oovtâmielâlâžžân. Váljukodde liijká adelij oovtâmielâlii ciälkkámuš tast, et sämitiggelaavâst kalga adeliđ tállân haldâttuv uđđâ oovdânpyehtim puáttee vaaljâpaje aalgâst.</p>
</body></document>
