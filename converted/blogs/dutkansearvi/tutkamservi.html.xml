<document xml:lang="smn" id="no_id"><header><title>Tutkâmservi</title><genre code="blogs"/><author><unknown/></author><wordcount>155</wordcount><conversion_status type="standard"/><availability><license type="standard"/></availability><multilingual/><origFileName>http://dutkansearvi.fi/tutkamservi/</origFileName><parallel_text xml:lang="sme" location="dutkansearvi_darkkuhus.html"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Tutkâmservi | Dutkansearvi</p>
<p xml:lang="eng">Skip to content</p>
<p type="title">Tutkâmservi</p>
<p>Sämikielâ já kulttuur tutkâmservi, mii lii vuossâmuš sämikielâlâš tutkâmservi maailmist, vuáđudui 15.6.2014 Helsingissä.</p>
<p type="title">Seervi ulmen lii</p>
<list><p type="listitem">Tipšođ sämikielâ já kulttuur tutkâm já ovdediđ taan paradigma tubdâm aalmuglávt já aalmugijkoskâsávt;</p>
<p type="listitem">Toohâđ tutkâm, mii huksee tutkâmnáál aašij já totkee koskâsii täsiárvulâš vuáruvaikuttâs, já viggâđ lasettiđ säämi kulttuur já eres kulttuurij koskâsâš ibárdâs;</p>
<p type="listitem">Lasettiđ tiäđu já tiäđulâšvuođâ ucceebloho- já algâaalmugkielâin já -kulttuurijn;</p>
<p type="listitem">Ovdediđ sämikielâ nanodem já macâttem vijđáht ubâ Suomâst</p>
<p type="listitem">Lääččiđ sämikielâlâš kielâ- já kulttuurpirrâsijd, moh išedeh sämikielâ siäilum ubâ enâmist.</p>
<p type="listitem">Lasettiđ sämikielâ kevttim já macâttiđ kielâ kiävtun tobbeen, kost ton kevttim eres kielâkevttim kuávluin lii lappum tâi kiäppánâm.</p>
<p type="listitem">Nanodiđ kyevti- já maaŋgâkielâlâšvuođâ läčimáin taggaar sämikielâ mättim tile, moin puáhtá puáttiđ áigá paijeelrájásâš ohtâvuođâtolâmist já ain eenâb maaŋgâkielâšuvvee ohtsâkoddeest.</p>
</list><p>Seervi toimâmprinsiipeh já kielâiäláskitmân já kulttuurân lohtâseijee tooimah iä vuáđuduu etnisâšvuotân, pic toimâm vuáđuduvá tieđâlâš tooimân já eromâšávt kielân já ton iäláskitmân jieškote-uv ohtâvuođâin sehe ovtâskâs ulmuu já juávhu tâi kielâsiärváduv tääsist.</p>
</body></document>