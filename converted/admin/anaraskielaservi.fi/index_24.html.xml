<document xml:lang="smn" id="no_id"><header><title>Njuolgâdusah | Anaraskielaservi</title><genre code="admin"/><author><unknown/></author><wordcount>482</wordcount><conversion_status type="standard"/><availability><license type="standard"/></availability><multilingual/><origFileName>https://anaraskielaservi.fi/njuolgadusah/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Sämikielân</p>
<p xml:lang="nno">|&amp;nbsp</p>
<p xml:lang="fin">Suomeksi</p>
<p xml:lang="mrj">|</p>
<p xml:lang="eng">In english</p>
<list><p type="listitem">Ovdâsijđo</p>
<p type="listitem" xml:lang="fao">Äigikyevdil</p>
<p type="listitem">Toimâ <list><p type="listitem">Lostâ- já kirjetoimâ</p>
<p type="listitem">Kielâpiervâleh</p>
<p type="listitem">Anarâš ehideh</p>
<p type="listitem">Tutkâm</p>
</list></p>
<p type="listitem">Almostitmeh <list><p type="listitem">Anarâš-lostâ</p>
<p type="listitem">Loostâš</p>
<p type="listitem">Kirjálâšvuotâ</p>
<p type="listitem" xml:lang="vep">Videoh</p>
</list></p>
<p type="listitem">Projekteh <list><p type="listitem" xml:lang="fra">CASLE</p>
<p type="listitem">Čyeti čälled anarâškielân <list><p type="listitem">Tuhháát sijđod anarâškielân</p>
</list></p>
</list></p>
<p type="listitem" xml:lang="ita">Blogi</p>
<p type="listitem">Liiŋkah <list><p type="listitem" xml:lang="krl">Blogih</p>
<p type="listitem">Yle Säämi</p>
<p type="listitem">Kielâkäldee</p>
<p type="listitem">Säämi máttááttâskuávdáš</p>
<p type="listitem" xml:lang="sme">Giellagas</p>
<p type="listitem">Tutkâmservi</p>
<p type="listitem">Sämitigge</p>
<p type="listitem">Siida – Anarâšah</p>
</list></p>
<p type="listitem">Servi <list><p type="listitem">Stivrâ</p>
<p type="listitem">Njuolgâdusah</p>
<p type="listitem">Pevdikirjeh</p>
<p type="listitem">Jesânin servâm</p>
</list></p>
<p type="listitem">Ohtâvuotâtiäđuh</p>
</list><list><p type="listitem">Ovdâsijđo</p>
<p type="listitem" xml:lang="fao">Äigikyevdil</p>
<p type="listitem">Toimâ <list><p type="listitem">Lostâ- já kirjetoimâ</p>
<p type="listitem">Kielâpiervâleh</p>
<p type="listitem">Anarâš ehideh</p>
<p type="listitem">Tutkâm</p>
</list></p>
<p type="listitem">Almostitmeh <list><p type="listitem">Anarâš-lostâ</p>
<p type="listitem">Loostâš</p>
<p type="listitem">Kirjálâšvuotâ</p>
<p type="listitem" xml:lang="vep">Videoh</p>
</list></p>
<p type="listitem">Projekteh <list><p type="listitem" xml:lang="fra">CASLE</p>
<p type="listitem">Čyeti čälled anarâškielân <list><p type="listitem">Tuhháát sijđod anarâškielân</p>
</list></p>
</list></p>
<p type="listitem" xml:lang="ita">Blogi</p>
<p type="listitem">Liiŋkah <list><p type="listitem" xml:lang="krl">Blogih</p>
<p type="listitem">Yle Säämi</p>
<p type="listitem">Kielâkäldee</p>
<p type="listitem">Säämi máttááttâskuávdáš</p>
<p type="listitem" xml:lang="sme">Giellagas</p>
<p type="listitem">Tutkâmservi</p>
<p type="listitem">Sämitigge</p>
<p type="listitem">Siida – Anarâšah</p>
</list></p>
<p type="listitem">Servi <list><p type="listitem">Stivrâ</p>
<p type="listitem">Njuolgâdusah</p>
<p type="listitem">Pevdikirjeh</p>
<p type="listitem">Jesânin servâm</p>
</list></p>
<p type="listitem">Ohtâvuotâtiäđuh</p>
</list><p xml:lang="mrj"><em type="italic">1 § </em></p>
<p>Seervi nommâ lii Anarâškielâ servi já ton orroomsaje lii Aanaar kieldâ Laapi läänist.</p>
<p xml:lang="mrj"><em type="italic">2 § </em></p>
<p>Seervi kielâ lii Anarâškielâ. Registeristimkielâ lii kuittâg suomâkielâ. Pevdikirjeh jurgâluvvojeh suomâkielân.</p>
<p xml:lang="mrj"><em type="italic">3 § </em></p>
<p>Seervi ulme lii ovdediđ anarâškielâ kielâpiervâl-, lostâ- já kirjetoimáin, sehe tiätujyehimáin.</p>
<p xml:lang="mrj"><em type="italic">4 § </em></p>
<p>Servi váldá vuástá adalduvvâid, já virgeomâhái love mield tuálá ruttâčuággimijd, kištoid já juuhlijd.</p>
<p xml:lang="mrj"><em type="italic">5 § </em></p>
<p>Seervist láá</p>
<p>1) fastâ jesâneh, kiäin lii jienâstemvuoigâdvuotâ já kiäh mäksih ihečuákkim meridem jeessânmáávsu, já</p>
<p>2) toorjâjesâneh, kiäin lii sárnumvuoigâdvuotâ, mut ij jienâstemvuoigâdvuotâ, já kiäh mäksih ihečuákkim meridem toorjâmáávsu.</p>
<p>3) ovtâstusjesâneh, kiäin lii sárnumvuoigâdvuotâ, mut ij jienâstemvuoigâdvuotâ, já kiäi jeessânmáksustuárudâh lii siämmáš, ko lii toorjâjesânijn, sehe</p>
<p>4) kunneejesâneh, kiäin lii sárnumvuoigâdvuotâ, mut ij jienâstemvuoigâdvuotâ, já kiäh láá lyevvejum jeessânmávsui mäksimist. Kunneejesânist, kote tuhhiittuvvoo fastâ jesânin, lii jienâstemvuoigâdvuotâ. Kunneejesâneh finnejeh kunneekirje jeessânvuođâstis.</p>
<p>Seervi fastâ jeessân lii juáháš anarâškielâlâš, kiäm seervi stivrâ tuhhit. Stivrâ tuhhit meiddei toorjâjesânijd, fastâ jesânijd já kunneejesânijd.</p>
<p xml:lang="mrj"><em type="italic">6 § </em></p>
<p>Ihečuákkim väljee ihásávt stiivrâ, mast láá vittâ (5) jeessân, moi kooskâst ihečuákkim väljee stiivrâ jođetteijee já värijođetteijee já jyehi jesânân värijeessân. Ihečuákkim väljee meiddei čällee já táárbu mield ruttâtuállee. Stiivrâ koččo čuákán jođetteijee teikâ suu estuu tet värijođetteijee.</p>
<p>Seervi noomâ čäälliv jođetteijee teikâ värijođetteijee já čällee oovtâst.</p>
<p xml:lang="mrj"><em type="italic">7 § </em></p>
<p>Seervi ruttâtilih lopâttuvvojeh kalenderivij mield. Tilih kalgeh leđe valmâšeh majemustáá kyehti (2) oho ovdil ihečuákkim. Ihečuákkim väljee kyehti (2) fastâ já kyehti (2) väritilivákšojeijee vakšuđ ton ive tilijd. Ihečuákkim kieđâvuš tiličielgiittâs já meerrid stiivrâ kenigâsvuođâst luovviimist.</p>
<p xml:lang="mrj"><em type="italic">8 § </em></p>
<p>Seervi koččo čuákán stivrâ. Seervi fastâ ihečuákkim tuálloo ovdil kuovâmáánu (helmimáánu) loopâ.</p>
<p xml:lang="mrj"><em type="italic">9 § </em></p>
<p>Koččom ihečuákkimân tápáhtuvá oovdeb ihečuákkim miärádus mield ucemustáá love (10) peivid ovdil čuákkim.</p>
<p>Lijgečuákkim koččojuvvoo čuákán, jis stivrâ nuuvt meerrid, teikâ ucemustáá ohtâ lovádâs (1/10) seervi jesânijn tom váátá kirjálávt stiivrâst monnii tiätu ääši kieđâvuššâm várás. Lijgečuákkim kalga kuččuđ čuákán ucemustáá čiččâm (7) peivid ovdil čuákkim nuuvt maht ihečuákkim lii meridâm, kirjijn teikâ loostâst.</p>
<p xml:lang="mrj"><em type="italic">10 § </em></p>
<p>Ihečuákkim puáhtá mutteđ táid njuolgâdusâid ucemustáá kyevti kuálmádâs (2/3) jienâmeerijn.</p>
<p xml:lang="mrj"><em type="italic">11 § </em></p>
<p>Servi raččoo, jis kyehti (2) miäldásâš ihečuákkim nuuvt merideh kuulmâ niäljádâs (3/4) jienâmeerijn.</p>
<p>Jis servi roččâs, te ton ruuđah já omâdâh adeluvvojeh Anára Sámisearvi ry:n anarâškielâ ovdedem pyerrin.</p>
</body></document>
