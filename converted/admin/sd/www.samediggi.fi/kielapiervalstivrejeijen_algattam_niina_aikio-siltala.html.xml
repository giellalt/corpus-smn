<document xml:lang="smn" id="no_id"><header><title>Kielâpiervâlstivrejeijen algâttâm Niina Aikio-Siltala - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/24/kielapiervalstivrejeijen-algattam-niina-aikio-siltala/?lang=an</origFileName><parallel_text xml:lang="fin" location="kielipesaohjaajana_aloittanut_niina_aikio-siltala.html"/><parallel_text xml:lang="sme" location="giellabeassejodiheaddjin_alggahan_niina_aikio-siltala.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kielâpiervâlstivrejeijen algâttâm Niina Aikio-Siltala</p>
<p>Sämitige má. kielâpiervâlstivrejeijen väljejui uđđâivemáánust Niina Aikio-Siltala. Aikio-Siltala lii škovliittâs peeleest arâšoddâdemmáttáátteijee (ŠK) já sun lii porgâm ovdil anarâškielâ kielâpiervâlijn sehe Avveel škoovlâin anarâškielâ amnâsmáttáátteijen.</p>
<p>Kielâpiervâlstivrejeijee pargoid kuleh ei. kielâpiervâlij išeruuđâi haldâšem, kielâpiervâltooimâ ovdedem eres tuáimeigijn, kielâpiervâlpargei škovliittâsâi koordinistem sehe pedagoglâš torjuu faallâm kielâpiervâláid.</p>
<p>– Uđđâ pargo lii vuálgám pyereest joton. Návt aalgân lam savâstâllâm kielâpiervâlpargeiguin äigikyevdilis aašijn, porgâm išeruutân lohtâseijee ašijguin sehe vuávám kielâpiervâlpargei taam ive škovliittâsâid. Meid kielâravviittâhtoimâ juátkoo forgâpalij já Kuáti.fi- sijđo uđâsmittempargo lii forgâ vaalmâš.</p>
<p>– Kielâiäláskittem, kielâpiervâleh já sämmilâš arâšoddâdem láá munjin čielgâsávt tagareh ääših, moiguin halijdâm porgâđ tääl já puátteevuođâst-uv, te lam hirmâd ilolâš ete peessim uccâ puudâ maŋa maasâd kielâpiervâlijguin porgâđ.</p>
<p>Kielâpiervâlstivrejeijei puáhtá iänááš leđe ohtâvuođâst puoh kielâpiervâltooimân lohtâseijee koččâmušâin. Kielâpiervâlstivrejeijee čuávu oovtâst kielâtorvočällein tooimâ olášuttem. Tooimân kyeskee miärádâsâid já linjimijd taha Sämitige kielârääđi .</p>
<p>Taan siijđost kaavnah vuáđutiäđuid kielâpiervâltooimâst: https://www.samediggi.fi/toima/samikiela/kielapierval/?lang=an</p>
<p type="title">Lasetiäđuh</p>
<p>Má. kielâpiervâlstivrejeijee Niina Aikio-Siltala, 040 487 5414 / 010 839 3115, niina.aikio-siltala(at)samediggi.fi</p>
<p>Kielâtorvočällee Anne Kirste Aikio, 040 707 5626 / 010 839 3124, anne-kirste.aikio(at)samediggi.fi</p>
</body></document>
