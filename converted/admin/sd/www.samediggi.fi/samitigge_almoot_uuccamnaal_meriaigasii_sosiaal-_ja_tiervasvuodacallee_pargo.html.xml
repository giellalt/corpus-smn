<document xml:lang="smn" id="no_id"><header><title>Sämitigge almoot uuccâmnáál meriáigásii sosiaal- já tiervâsvuođâčällee pargo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/02/samitigge-almoot-uuccamnaal-meriaigasii-sosiaal-ja-tiervasvuodacallee-pargo/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_maaraaikaisen_sosiaali-_ja_terveyssihteerin_tehtavan.html"/><parallel_text xml:lang="sme" location="samediggi_almmuha_ohcan_lahkai_mearreaigasas_sosiala-_ja_dearvvasvuodacalli_doaimma.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_sosiaal-_da_tiorvasvuottpiisar_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almoot uuccâmnáál meriáigásii sosiaal- já tiervâsvuođâčällee pargo</p>
<p>Pargo álgá sopâmuš mield já pištá 31.12.2023 räi. Pargo olášume iähtun lii, ete ovdâskodde tuhhit staatâ budjet ihán 2023 haldâttâs čohčâmáánust adelem iävtuttâs mield.</p>
<p>Pargee pargon lii oovtâstpargoost Sämitige fastâ sosiaal- já tiervâsvuođâčällein ei. valmâštâllâđ sämmilij sosiaal- já tiervâsvuođâhuolâttâsân kyeskee aašijd, toimâđ sosiaal- já tiervâsvuodâlävdikode oovdânpyehten já čällen já valmâštâllâđ ton jiešvuođâst lävdikode čuákkimist kieđâvuššâmnáál aašijd sehe toimâđ táárbu mield sosiaal- já tiervâsvuođâčällee sajasâžžân. Tärhibeh pargoh suáppojeh sierâ, ko pargo álgá.</p>
<p>Tohálâšvuotâiähtun lii pargo vaattâm škovlim já sämikielâ máttu (asâttâs 1727/95). Pargo miänástuvvee hoittáámist išedeh hiäivulâš ollâškovlâtođhos, vijđes sämmilii sosiaal- já tiervâsvuođâsyergi, sämikulttuur já haaldâtlij pargoi tubdâm sehe šiev oovtâstpargo- já vuáruvaikuttâstááiđuh. Mij vyerdip kiärgusvuođâ jiečânâs, ovdâsvástádâslii porgâmân sehe naavcâid kierdâđ streesi.</p>
<p>Čällee pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2760,63 eurod/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield hárjánemlaseh. Pargoost lii 3 mánuppaje keččâlemäigi.</p>
<p>Uuccâmreeivâ já ánsuluvâttâllâm kalga toimâttiđ Sämitige čäällimkoodán 20.12.2022 räi čujottâsân: https://www.sympahr.net/public/pq.aspx?4d43e1f0</p>
<p>Lasetiäđuid pargoost addel Sämitige haldâttâhhovdâ Pia Ruotsala-Kangasniemi p. 010 839 3106. Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.12.2022 Sämitigge</p>
</body></document>
