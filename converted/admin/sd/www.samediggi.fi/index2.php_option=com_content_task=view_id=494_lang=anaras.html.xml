<document xml:lang="smn" id="no_id"><header><title>Samediggi - Saamelaiskäräjät - Sämikielâ já maorikielâ iäláskittem -seminaar 13.9.2011</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>319</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=494&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=494_lang=finnish.html"/><parallel_text xml:lang="sme" location="index2.php_option=com_content_task=view_id=494_lang=davvi.html"/><parallel_text xml:lang="sms" location="index2.php_option=com_content_task=view_id=494_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sämikielâ já maorikielâ iäláskittem -seminaar 13.9.2011</p>
<p>Sämitige ornim Helsig seminaar fáddán lii sämikielâ já maorikielâ iäláskittem já nanodem. Seminaar uáivilin lii leđe uási máttááttâs- já kulttuurministeriö jotonpieijâm sämikielâ iäláskittemohjelm já tuárjuđ ton vuávám já olášuttem. Jotonpieijum iäláskittemohjelm ulmen lii ovdediđ já paijeentoollâđ sämikielâ sehe macâttiđ sämikielâ ton monâttâm sámmiláid sehe toohâđ kielâst sämisiärváduv kyeddee kielâ.</p>
<p>Seminaar sämikielâ já maorikielâ iäláskitmist uárnejuvvoo Helsigist 13.9. tme 9.00-15.00. Seminaar toollâmsaje muttoo Ovdâskode Uccâparlameentân. Jotteemčujottâs lii Arkadiankatu 3. Seminaarân kalga almottâttâđ 7.9. räi. Sämikielâ ja maorikielâ iäláskittem –seminaar ohjelm 13.9.2011 .</p>
<p>Sämitige ornim Helsig seminaar fáddán lii sämikielâ já maorikielâ iäláskittem já nanodem. Seminaar uáivilin lii leđe uási máttááttâs- já kulttuurministeriö jotonpieijâm sämikielâ iäláskittemohjelm já tuárjuđ ton vuávám já olášuttem. Jotonpieijum iäláskittemohjelm ulmen lii ovdediđ já paijeentoollâđ sämikielâ sehe macâttiđ sämikielâ ton monâttâm sámmiláid sehe toohâđ kielâst sämisiärváduv kyeddee kielâ.</p>
<p>Seminaar ohtân uáivilin lii tieđettiđ sämitige uulmijn já tooimâin siäiluttiđ já ovdediđ sämikielâ sehe paijeentoollâđ ton eellimvuáimálâšvuođâ. Ulmen lii meiddei pyehtiđ oovdân positiivlâš maali Uđđâ Seelandist ässee algâaalmug, maorikielâ iäláskittem- já nanodemtooimâin. Maorikielâ uážui virgálii sajattuv ovdil sämikielâ ive 1987. Maorij kielâpiervâl já eres iäláskittemhaavah láá nijttám jyehi kuávlust maailm stuorrâ mááinu šiev puátudijdiskuin. Tondiet lii viijmâg-uv äigi peessâđ kuullâđ maorij jieijâs muštâlem eres lasseen maorikielâ uđđâsumos haavâst taanáigásii teknologia kevttimist maorikielâ iäláskitmân. Seminaarist kuullâp meid sämikielâi tegu anarâškielâ iäláskittemhaavâin já toi puátusijn.</p>
<p>Tain seminaarijn haalijd sämitigge meid hästiđ já movtijdittiđ jieškote-uv peelijd porgâđ sämikielâ naanoodmân. Siämmást lii máhđulâšvuotâ savâstâllâđ sämikielâ já kulttuur puátteevuođâ ovdedemmáhđulâšvuođâin. Sämitigge haalijd turviđ sämikielâ puátteevuođâ nuuvt sämikuávlust ko ton ulguubeln-uv.</p>
<p>Suomâst sárnuh kulmâ sämikielâ, tave-, aanaar- já nuorttâsämikielâ. Puoh sämikielah kuleh uhkevuálážij kielâi juávkun. Jis sämikielah láppojeh, láppoo siämmást mettedmettum uási kulttuurâst já luándun lohtâseijee ärbivuáválâš tiätu, tastko kielâ, kulttuur já luándu kuleh aldasávt oohtân.</p>
<p><em type="italic">Almottâtmeh 7.9. räi: </em></p>
<p>säämi kielâtorvočällee Siiri Jomppanen siiri.jomppanen(at)samediggi.fi, 010 839 3111 vs. säämi kielâašijčällee Outi Paadar outi.paadar(at)samediggi.fi, 010 839 31119</p>
<p><em type="italic">Lasetiäđuh seminarâst: </em></p>
<p>Sämitige I värisaavâjođetteijee Irja-Seurujärvi-Kari irja.seurujarvi-kari(at)helsinki.fi tâi</p>
<p>säämi kielâtorvočällee Siiri Jomppanen siiri.jomppanen(at)samediggi.fi</p>
</body></document>