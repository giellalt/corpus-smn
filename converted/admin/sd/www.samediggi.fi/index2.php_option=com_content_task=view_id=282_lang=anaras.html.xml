<document xml:lang="smn" id="no_id"><header><title>Samediggi - Saamelaiskäräjät - ´Beaivvi áhkubat´ oovdâst säminuorâid riijkâ tääsist</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>192</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=282&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=282_lang=finnish.html"/><parallel_text xml:lang="sme" location="index2.php_option=com_content_task=view_id=282_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>´Beaivvi áhkubat´ oovdâst säminuorâid riijkâ tääsist</p>
<p>Aanaar paješkoovlâ teatterjuávkku Beaivvi áhkubat vuálgá ovdâstiđ säminuorâid väldikodálâš Nuorâ Kulttuur -tábáhtusân Lappeenranta-kaavpugân vyesimáánust. Ivnáás já čeepiht pivtâstum juávkku šadda 8.-9. luokaid väzzee nuorâin. Čáitáltâs Beaivvi bártni soagŋomátki kieđâvuš Piäiváá alge kuáššummääđhi já tom lii stivrim Petra Biret Magga.</p>
<p>Beaivvi áhkubat –juávhu čáitáldâs lii muusikteatter já tast láá mieldi Sunna Valkeapää, Anniina Kitti, Gabriela Satokangas, Rauna Saijets, Maria Saijets, Inger-Elle Suoninen, Mari Guttorm já Sunna Nousuniemi. Juávkku väljejui säminuorâi ovdâsteijen väldikodálâš tábáhtusân Vuáčust 26.3. uárnejum säminuorâi taaidâtábáhtusâst. Tábáhtus tuámárin toimáin caittâleijee-toimâtteijee Irene Länsman já teatteripargo uáppee Heli Huovinen.</p>
<p>Säminuorâi taaidâtábáhtusâst palhâšuvvojii meid čuávvoo teatterčáitáldâsah:</p>
<p>- Kärigâsnjaargâ škoovlâ sämiluokai (1-6) Áilegas nuorat –juávku čáitáldâs Bihcabáhcatmeahcis, mast tehálâš teeman luptânij luándu nuáskum. Čáitáldâs stivrij Maarit K. Pieski.</p>
<p>- Kaaresuvanto škoovlâ Buoidagat –juávku čáitáldâs Gos boagán, gos liidni ?, mast tehálâš koččâmâšah lijjii ulmui koskâvuođah, rehálâšvuotâ já addâgâsânadelem. Čáitáldâs stivrij Anna-Reetta Niemelä.</p>
<p>- Iänuduv paješkoovlâ Gollegielagat –juávku čáitáldâs Gollegiella – sámegiella ?!?, mast kieđâvuššui sämikielâ sajattâh já kevttim palvâlusâin. Čáitáldâs stivrijn Anne-Mari Kukkonen já Berit-Ellen Juuso.</p>
<p>Taaidâtábáhtusâst palhâšui meiddei Čevetjäävri škoovlâ filmâjuávkku, mii lâi valmâštâm uánihiselleekove nuorttâsämikielâlâš Idols-kištodmist. Aanaarsämikielâlâš 0-1-luokai uáppein šaddee juávkku finnij palhâšume čeepiht rahtum aanaarsämikilâlâš animaatioelleekuuvijn.</p>
</body></document>
