<document xml:lang="smn" id="no_id"><header><title>Nuorttâkielâg uccâ kirjij ráiđu almostui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>177</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/07/nuorttakielag-ucca-kirjij-raidu-almostui/?lang=an</origFileName><parallel_text xml:lang="fin" location="sarja_koltansaamenkielisia_pienia_digikirjoja_ilmestyi.html"/><parallel_text xml:lang="sme" location="nuortalasgielat_unna_digigirjjaziid_raidu_almmustahtton.html"/><parallel_text xml:lang="sms" location="saa_mkiollsaz_u_cc_digikii_rji_raidd_i_lmstoovi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nuorttâkielâg uccâ kirjij ráiđu almostui</p>
<p>Uʹcc ǩeerja (Uccâ kirjááh) -ráiđu nuorttâkielâlijd uccâ digikiirjijd lii almostum. Kirjeh uápisteh táváláid nuorttâkielâ saanijd, tegu jotteemverbáid já ivnijd, já pihtâsij já purrâmušâi nomâttâssáid. Kirjeh ovdedeh siämmást kielâoppâaašijd já luuhâm oppâm. Kiirjijn lii rahtum kyehti eres heiviittâs, stavâlistum já stavâlijttáá sehe lasseen jieškote-uv fáádán lahtee hárjuttâskirje.</p>
<p>Uʹcc ǩeerja -digikiirjij ráiđu šoodâi Čevetjäävri škoovlâ nuorttâkielâ máttáátteijee Maria Porsanger iävtuttâsâst. Kiirjijd lii kietâčáállám já kuvvim Esther Berelowitsch, kote parga Sämitiggeest oppâmateriaal proojeektpargen. Berelowitsch västid meiddei kirjij paddiimist já editistmist. Lohhen toimâv Raija Lehtola já Tiina Sanila-Aikio.</p>
<p>Uʹcc ǩeerja -pargojuávkun kuleh Maria Porsanger, Raija Lehtola, Tiina Sanila-Aikio, Anna-Katariina Feodoroff já Petra Kuuva. Digikirje teknisâš olášutmist lává västidâm Unni Länsman já Esther Berelowitsch. Ráiđu tievâsmuvá ain. Kirjij aanaar- já tavesämikielâliih heiviittâsah láá pargo vyelni.</p>
<p type="title">Puohháid ávus liiŋkah kirjijd:</p>
<p>Puájui já Jievjâm (Paju da Luppo): luuhâmkirje , luuhâmkirje stavâlistum , hárjuttâskirje Siemân (Siemen): luuhâmkirje , luuhâmkirje stavâlistum , hárjuttâskirje Eljis (Elias): luuhâmkirje , luuhâmkirje stavâlistum , hárjuttâskirje</p>
<p>Kiirjijd almostittij Sämitige škovlim- já oppâmateriaaltoimâttah .</p>
<p type="title">Lasetiäđuh:</p>
<p>Raija Lehtola Nuorttâkielâlâš oppâmateriaal vuávájeijee raija.lehtola[at]samediggi.fi</p>
<p>Esther Berelowitsch Nuorttâkielâlâš oppâmateriaal proojeektpargee esther.berelowitsch[at]samediggi.fi</p>
</body></document>
