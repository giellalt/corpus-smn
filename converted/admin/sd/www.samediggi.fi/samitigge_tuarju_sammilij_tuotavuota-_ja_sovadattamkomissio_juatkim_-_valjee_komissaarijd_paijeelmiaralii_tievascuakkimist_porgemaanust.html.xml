<document xml:lang="smn" id="no_id"><header><title>Sämitigge tuárju sämmilij tuotâvuotâ- já sovâdâttâmkomissio juátkim – väljee komissaarijd paijeelmiärálii tievâsčuákkimist porgemáánust - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/23/samitigge-tuarju-sammilij-tuotavuota-ja-sovadattamkomissio-juatkim-valjee-komissaarijd-paijeelmiaralii-tievascuakkimist-porgemaanust/?lang=an</origFileName><parallel_text xml:lang="fin" location="saamelaiskarajat_tukee_saamelaisten_totuus-_ja_sovintokomission_jatkamista_-_komissaarit_valitaan_ylimaaraisessa_tayskokouksessa_elokuussa_.html"/><parallel_text xml:lang="sme" location="samediggi_doarju_samiid_duohtavuoda-_ja_soabadanproseassa_joatkima_-_komissarat_valljejuvvojit_badjelmearalas_dievascoahkkimis_borgemanus.html"/><parallel_text xml:lang="sms" location="saa_mte_gg_tuarjjad_sa_mmlai_tuottvuott-_da_suavadvuottkomissio_juatkkmoozz_-_komissaarid_va_lljeet_pa_jjelmearrsaz_tiuddsabbrest_pa_rggmannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge tuárju sämmilij tuotâvuotâ- já sovâdâttâmkomissio juátkim – väljee komissaarijd paijeelmiärálii tievâsčuákkimist porgemáánust</p>
<p><em type="italic">Sämitige čuákkim meridij 23.6.2022 tuárjuđ sämmilij tuotâvuotâ- já sovâdâttâmkomissio juátkim, mutâ väljee kyehti komissaar paijeelmiärálii tievâsčuákkimist porgemáánust. Paijeelmiärálâš čuákkim uárnejuvvoo káidusohtâvuođâiguin. </em></p>
<p>Sämitige čuákkim kuulâi ovdil ko toovâi miärádâs äššitobdein Sämmilij psykososiaallii torjuu ohtâduv hoovdâ Heidi Eriksen, vittâ sämmilij tuotâvuotâ- já sovâdâttâmkomissio algâ aalgâst nomâttum jeessân sehe oovtâ komissio čäällimkode vuávájeijee.</p>
<p>– Mij savâstâlâim čuákkimist vuáđulávt tuotâvuotâ- já sovâdâttâmkomissio pargo joođhâst, já jesânij kooskâst komissio joođhâst lijjii meid sierâ uáivileh. Mij juátkip ääši kieđâvuššâm porgemáánust, iätá Sämitige saavâjođetteijee Tuomas Aslak Juuso.</p>
<p>Sämmilij tuotâvuotâ- já sovâdâttâmkomissio asâttui Staatârääđi tooimâst 28. roovvâdmáánu 2021. Asâttem maŋa komissio lii toimâm jiešráđálávt já sorjohánnáá. Vyesimáánust 2022 kuohtuuh Sämitige iävtuttem komissaareh Miina Seurujärvi sehe Heikki J. Hyvärinen pivdijn luovâsmittem komissaar pargostis staatârääđist. Staatârääđi mieđettij iäru Seurujäärvin já Hyvärisâžân komissaar pargoost 25.5.2022 rääjist.</p>
<p>Sämitige tiäđáttâs 13.6.2022: Sämitigge árvuštâl tuotâvuotâ- já sovâdâttâmkomissio tile já toimâiävtuid huolâlávt</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p>Anni Koivisto I värisaavâjođetteijee 040 415 5969 anni.koivisto@samediggi.fi</p>
</body></document>
