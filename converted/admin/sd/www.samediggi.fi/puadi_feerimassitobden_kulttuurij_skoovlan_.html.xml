<document xml:lang="smn" id="no_id"><header><title>Puáđi feerimäššitobden Kulttuurij škoovlân! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/26/puadi-feerimassitobden-kulttuurij-skoovlan/?lang=an</origFileName><parallel_text xml:lang="fin" location="tule_kokemusasiantuntijaksi_kulttuurien_kouluun_.html"/><parallel_text xml:lang="sme" location="boade_vasahusassedovdin_kultuvrraid_skuvlii_.html"/><parallel_text xml:lang="sms" location="pua_d_a_sstobddisilttee_jen_kulttuuri_skoou_le_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Puáđi feerimäššitobden Kulttuurij škoovlân!</p>
<p>Sämitigge ocá škuávlejeijee čoovčâ Kulttuurij škovlâ -haahân. Kulttuurij škovlâ lii Sämitige, Suomâ Romaniservi já Nuorâi akatemia ohtsâš tievâsmittemškovlimhaahâ, mii lii čuosâttum paješkoovlâi já nube tääsi oppâlájádâsâi máttáátteijeid. Kulttuurij škovlâ álgá čohčuv já juátkoo ive 2022 loopâ räi. Čoovčâ 2021 škovliimeh uárnejuvvojeh káidusin.</p>
<p>Škuávlejeijee ij taarbâš leđe sämmilâštiäđu äššitobdee ige áámmátluvâldeijee, peic feerimäššitobdee! Pijssáá, ete tun lah virkkuu, tust láá feerimeh sämmilâšvuođâst já tun tiäđáh, ete kost kávnoo tárbulâš tiätu. Sämi- já romaninuorah láá vuávám kuávdášlijd siskáldâsâid. Ohtuu ij meid taarbâš porgâđ: nubben škuávlejeijen lii romaninuorâ já Nuorâi akatemia lii mieldi jyehi škovlimpeeivi.</p>
<p>Škovlimpeeivij kooskân väriduvvoo váhá äigi máttáátteijei rähtim pargopitái kommentistmân. Uđđâivemáánust uárnejuvvoo ovdedempalaver, mast škuávlejeijeiguin eellip čoođâ čoovčâ škovliimijd já táárbu mield pyeredep vuávám ive 2022 škovliimij várás.</p>
<p>Škuávlejeijei/ feerimäššitobdei máksoo 200 euro pälkki jyehi škovlimpeeivist. Toos lasseen pargopitái kommentistmist, mii tábáhtuvá škovlimpeeivij kooskâst, máksoo meid pälkki. Tooimâst šaddee eres-uv koloh máksojeh.</p>
<p>Čoovčâ 2021 škovlimpeeivih láá (tme 9–15):</p>
<p>1. škovlimráiđu (káidusin): ma 5.10., ko 27.10. já tu 18.11.</p>
<p>2. škovlimráiđu (káidusin): ma 2.11., ko 24.11. já tu 16.12.</p>
<p>Tiäđáttâs haavâ älgimist ja vuáđutiäđuh haavâst: https://www.samediggi.fi/2021/08/23/kulttuurij-skovla-vualga-joton-samitigge-suoma-romaniservi-suomen-romaniyhdistys-ja-nuorai-akatemia-nuorten-akatemia-skuavlejeh-mattaatteijeid-sami-ja-romaninuorai-teivaman/?lang=an</p>
<p>Tärhibeh tiäđuh haavâst já škovlimij siskáldâsâst láá tääbbin: https://www.nuortenakatemia.fi/hankkeet/kulttuurien-koulu/</p>
<p>Kiäsut-uv pargo tuu? Vuolgât rijjâhámásâš ucâmuš 15.9. räi info@samediggi.fi , čujosin ´Kulttuurij škovlâ´.</p>
<p type="title">Lasetiäđuh:</p>
<p>Ulla Aikio-Puoskari, škovlimčällee ulla.aikio-puoskari@samediggi.fi 0108393112</p>
<p>Anni-Sofia Niittyvuopio, nuorâirääđi saavâjođetteijee anni-sofia.niittyvuopio@samediggi.fi 040 584 3098</p>
</body></document>
