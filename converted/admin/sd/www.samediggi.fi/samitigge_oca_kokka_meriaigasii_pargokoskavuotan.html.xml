<document xml:lang="smn" id="no_id"><header><title>Sämitigge ocá kokkâ meriáigásii pargokoskâvuotân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>226</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/24/samitigge-oca-kokka-meriaigasii-pargokoskavuotan/?lang=an</origFileName><parallel_text xml:lang="fin" location="saamelaiskarajat_hakee_kokkia_maaraaikaiseen_tyosuhteeseen.html"/><parallel_text xml:lang="sme" location="samediggi_ohca_goahkka_mearreaigasas_bargogaskavuhtii.html"/><parallel_text xml:lang="sms" location="saa_mte_gg_aacc_kookk_mie_rraiggsaz_tuojju.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge ocá kokkâ meriáigásii pargokoskâvuotân</p>
<p>Aanaar markkânân Juvduujuv riidon huksejum säämi kulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>
<p>Mij uuccâp Saijoos kähvi-raavâdviäsu Čaijun irâtteijeeluándulii, jiešráđálii, positiivlii, njyebžilis já áámmáttáiđulii sehe šiev vuáruvaikuttâstááiđuid omâsteijee já streesi kierdee kookâ meriáigásii pargokoskâvuotân ive loopâ räi. Pargo álgá sopâmuš mield nuuvt jotelávt ko máhđulâš.</p>
<p>Sämitigge almoot taan meriáigásii pargokoskâvuođâ ääigi uuccâmnáál kookâ tuáistáážân vyeimist orroo pargokoskâvuođâ, te taat lii pyeri tilálâšvuotâ pargoost perustum ulmui uápásmuđ kähvi-raavâdviäsu Čaiju kookâ toimâkován sehe toimâsuárgán.</p>
<p>Maaŋgâpiälásiih pargoh aneh sistees piäiválii peivimáállás vuávám já mälistem, čuákkimfaalâdmij vuávám já olášuttem oovtâst raavâdviäsupargein, tukkutiilámijd sehe kievkkântiilij já -piergâsij putesintoollâm, äššigâspalvâlem já raavâdviäsu eres almolijd pargoid.</p>
<p>Occein mij tuáivup paargon hiäivulii škovlimtuáváá, tuárvi kuhes pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 8–16 (36,15 t/okko).</p>
<p>Tohálâšvuotâiähtun lii pargo vaattâm hiäivulâš škovlim já sämikielâ táiđu (asâttâs 1727/95). Pargo miänástuvvee hoittám váátá šiev sämikulttuur tubdâm.</p>
<p>Mij faallâp tunjin jiešráđálii já maaŋgâpiälálii pargo sehe hävskis juávhu tuu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/II miäldásávt (2017,90 e/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Lasetiäđuid pargoost addel markkânistemhovdâ Katariina Guttorm 010 839 3109.</p>
<p>Ucâmušâid lahtosijdiskuin kalga vuolgâttiđ čujottâsân https://www.sympahr.net/public/pq.aspx?86eff48c majemustáá 7.9.2022</p>
<p>Lasetiäđuh Sajosist já Sämitiggeest láá nettisiijđoin www.sajos.fi já www.samediggi.fi</p>
<p>Anarist 24.8.2022 Sämitigge</p>
</body></document>
