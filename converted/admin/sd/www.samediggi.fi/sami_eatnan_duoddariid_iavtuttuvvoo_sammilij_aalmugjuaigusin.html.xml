<document xml:lang="smn" id="no_id"><header><title>Sámi eatnan duoddariid iävtuttuvvoo sämmilij aalmugjuáigusin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>442</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/01/15/sami-eatnan-duoddariid-iavtuttuvvoo-sammilij-aalmugjuaigusin/?lang=an</origFileName><parallel_text xml:lang="fin" location="sami_eatnan_duoddariid_ehdotetaan_saamelaisten_kansallisjoiuksi.html"/><parallel_text xml:lang="sme" location="sami_eatnan_duoddariid_evttohuvvo_sami_albmotluohtin.html"/><parallel_text xml:lang="sms" location="sami_eatnan_duoddariid_e_tkkeet_sa_mmlai_meersazjuoiggan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi eatnan duoddariid iävtuttuvvoo sämmilij aalmugjuáigusin</p>
<p><em type="italic">Sämmilij aalmuglij symbolij lävdikodde iävtut, ete Áillohaš – Nils Aslak Valkeapää Sámi eatnan duoddariid juáigusist šadda sämmilij ohtsâš aalmugjuáigus. </em></p>
<p>– Juáigusist lii tehálâš sajattâh sämikulttuurist já tot lii mii jieččân ärbivyehi. Sämmilijn lii jieijâs laavlâ Säämi aalmuglaavlâ. Tondiet lii-uv luándulâš, ete mist lii meid jieččân aalmugjuáigus, mii tiäddut juáigus merhâšume sämmiláid.</p>
<p>Áillohaš – Nils-Aslak Valkeapää <em type="italic">Sámi eatnan duoddariid </em>juáigus lii aaigij mield finnim merhâšume sämmilijd ovtâstittee symbolin, já tom láá távjá juoigâm sämmilâšpirrâsijn tego peivikiäjuin, škoovlâin, almos tábáhtusâin já mudoi-uv ohtâvuođâin, main sämmiliih láá čokkânâm. Áillohaš – Nils Aslak Valkeapää taiđust lii olesváldálâš säämi uáinu já sun lii taaiđâr, kiäs sämmiliih tobdeh hiäimuvuođâ. <em type="italic">Sámi eatnan duoddariid </em>-juáigusist láá ennuv siämmáássullâsâšvuođah jieškote-uv Sämieennâm juáigusärbivuovvijn, tom puáhtá ovtâstittiđ sehe <em type="italic">vuelie, vuolle, luohti, livđe </em>já <em type="italic">leu´dd </em>muusikân <em type="italic">. </em>Juáigus oovdâst sämmilij oohtânkulluuvâšvuođâ Sáámán, ko siämmást tot valdâl sämmilij rähisvuođâ jieijâs enâmáid. Säämi lii lieggâ sollâ, mon mij kattip já aibâšep. </p>
<p>Sämmilij aalmuglij symbolij lävdikodde iävtut aalmugjuáigusin ko. juáigus, ko tot lii tobdos pirrâ sämmilij aassâmkuávlu já tom láá maŋgâseh juoigâm, já Áillohaš – Nils Aslak Valkeapää lii jieš paddim ive 1978. Sämmilij aalmuglij symbolij lävdikodde iävtut Áillohaš – Nils Aslak Valkeapää jieš ive 1996 čäällim saanijd juáigus tekstân. Sun lii jieš maŋeláá almostittâm tom kirjestis <em type="italic">Girddán, seivvodan </em>ive 1999. Sämmilij aalmugjuáigus kalga pyehtiđ juoigâđ sanijttáá, motomij sanijguin tâi puoh sanijguin. </p>
<p xml:lang="sme"><em type="italic">Sámieatnan duoddariid </em><em type="italic">dáid sámi mánáid ruoktu </em><em type="italic">galbma geađge guorba guovlu </em><em type="italic">sámi mánáid ruoktu </em></p>
<p xml:lang="sme"><em type="italic">Beaivi Áhči gollerisku </em><em type="italic">almmi allodagas </em><em type="italic">coahkká váibmu Eanan eatni </em><em type="italic">eallin eatnun šoavvá </em></p>
<p xml:lang="sme"><em type="italic">Mánu silbbat šelggonasat </em><em type="italic">jietnja meara márra </em><em type="italic">guovssahasat násteboagán </em><em type="italic">lottit ráidarasas </em></p>
<p xml:lang="sme"><em type="italic">Vuoi dáid Davvi duovdagiid </em><em type="italic">dán viiddis almmi ravdda </em><em type="italic">garra dálkkit juoiggadallet </em><em type="italic">máná vuohttunluđiid </em></p>
<p xml:lang="sme"><em type="italic">vuoi dáid fávrrus eatnamiid </em><em type="italic">vuoi jávrriid čuovgi čalmmiid </em><em type="italic">liegga litna eatni salla </em><em type="italic">gievvudeaddji gietkka </em></p>
<p xml:lang="sme"><em type="italic">Biegga buktá Biegga doalvu </em><em type="italic">duottar dat lea duottar </em><em type="italic">duoddar duohken duoddar askkis </em><em type="italic">sámi mánáid dorvu </em></p>
<p xml:lang="sme"><em type="italic">Sámieatnan duoddariid </em><em type="italic">dáid sámi mánáid ruovttu </em><em type="italic">šearrát gearrá šealggáhallá </em><em type="italic">sámi mánáid ruoktu </em></p>
<p>Sämmilij aalmuglij symbolij lävdikode iävtuttâs tuálvoo kieđâvuššâmnáál Sämmilij 22. konferensân ive 2021.</p>
<p type="title">Tuávááš</p>
<p>Sämmilij aalmuglij symbolij lävdikode láá nomâttâm Sämirääđi já Taažâ, Ruotâ já Suomâ Sämitigeh. Lävdikode jesânin láá Petra Biret Magga-Vars, Anders Kråik, Lars Anders Bær, Ol Johan Gaup, Thomas Åhren já Anna Sakmarkina.</p>
<p>Sämmilij 21. konferens Tråantist ive 2017 piivdij, ete Sämmilij aalmuglij symbolij lävdikodde aalgât sämmilij aalmugjuáigusproosees, já oovdânpuáhtá hiäivulii juáigus sämmilij aalmugjuáigusin já puáhtá iävtuttâs kieđâvuššâmnáál Sämmilij 22. konferensân. Lävdikodde lii porgâm pargos forgâ kyehti ive já kavnâm iävtuttâsâs. Pargo juátkoo vala já juáigus heiviittuvvoo sämikieláid já juáigusärbivuovvijd já mudoi valmâštâlloo miärádâstoohâm várás.</p>
<p type="title">Ohtâvuotâolmooš</p>
<p>Anders Kråik, tel. +46 70 224 71 61 Sämmilij aalmuglij symbolij lävdikode saavâjođetteijee kooskâst 2017-2019</p>
<p>Petra Magga-Vars, tel+358 40 732 55 03 Sämmilij aalmuglij symbolij lävdikode saavâjođetteijee 19.09.2019 rääjist.</p>
<p xml:lang="fin"><em type="italic">Kove: Tarja Länsman </em></p>
</body></document>
