<document xml:lang="smn" id="no_id"><header><title>Samediggi - Saamelaiskäräjät - Sämituojij pargopáájáid uárnejeh Sajosist jo nube keesi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>236</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=861&amp;lang=anaras.html</origFileName><parallel_text xml:lang="eng" location="index2.php_option=com_content_task=view_id=861_lang=english.html"/><parallel_text xml:lang="fin" location="index2.php_option=com_content_task=view_id=861_lang=finnish.html"/><parallel_text xml:lang="sme" location="index2.php_option=com_content_task=view_id=861_lang=davvi.html"/><parallel_text xml:lang="sms" location="index2.php_option=com_content_task=view_id=861_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sämituojij pargopáájáid uárnejeh Sajosist jo nube keesi</p>
<p>Aanaar siijdâ säämi kulttuurkuávdáš Sajosist olášutteh jo nube keesi ärbivuáválij já váhá tááláá ääigi-uv sämituojij pargopáájáid taan keesi. Pargopáájáin ärbivuovijn kiddiistum mađhâšeijeeh peesih jieš rähtiđ sämituojijd mätkimušton já siämmást oppâđ sämituojij historjást já ärvivuovijn.</p>
<p>Kietâtyejipáájást  äššigâšah uážžuh valjiđ jieškote-uv kietâtyejimolsoiävtuin sii mielâstuttee já rähtiđ tyeje olssis mätkimušton nuuvt ete stivrejeijee iššeed. Kietâtuojij rähtim paaldâst kietâtyejistivrejeijee maainâst sämituojij historjást já ärbivuovijn sehe jieijâs kietâtyejivuovijn.</p>
<p>Kietâtyejipáájáh láá uási Saijoos kulttuurlii siskáldâspyevtittâs ovdedem. Kietâtyejipáájái tárguttâs lii l  asettiđ sämituojij tubdâm já ton pehti levâttiđ tiäđu sämmilijn algâaalmugin. Kietâtyejipáájáid olášutteh oovtâstpargoost Sajosist leijee Duodji Shop -kavppijn.</p>
<p> <em type="italic">Jieškote-uvlágáneh kietâtyejeh jieškote-uvlágán táárbun </em> </p>
<p>Sämituojijn láá kuheh ärbivyevih já almolávt sämityejjin iberdeh anotiiŋgâid, tego pihtâsijd, pargopiergâsijd, tálutuálutävirijd, pivdoniävuid já čiiŋâid, moh láá kieđâiguin rahtum. Meid tááláá ääigi kietâtuojij ärbivyevih láá luánduamnâsijn, kietâtuojijd rähtih puáris ärbivyevi mield heiviitmáin uđđâ pargovuovvijd já uđđâ kiävtun kuávlui mield.</p>
<p>Sajosist äššigâs puáhtá rähtiđ keesi ääigi jieijâs äigitaavlu raamij siste tane- teikâ cimcâhkietleppriggee, njuškompäädi, leđđest rahtum seehâ teikâ laavhâ já puásuinähkiseehâ ađai šišneseehâ. Kietâtyejipáájáid olášutteh Saijoos čuovis válduaulast máávsu vuástá.  Juávhuh kalgeh väridiđ jieijâs pargopájáääigi, vâi sijjân puáhtá táárbu mield orniđ lasestivrejeijeid .</p>
<p><em type="italic">Saijoos kietâtyejipáájáid olášutteh 1.7. - 15.8.2014 koskâsii ääigi argâpeeivij tme 11-17.   </em> </p>
<p><em type="italic">Saijoos keesi ávusorroomääigih:  </em></p>
<p>Sajos info:   vu-vá tme 9-17</p>
<p>Duodji shop:  vu-vá tme 10-17</p>
<p>Sämikirjerááju:  vu-ma tme 13-19, ko-tu tme 10-17, vá 10-16</p>
<p>Lasetiäđuh:</p>
<p>Johanna Alatorvinen, markkânistemhovdâ, Säämi kulttuurkuávdáš Sajos,  010 839 3109, www.sajos.fi</p>
<p>Aune Musta, toimâttâsjođetteijee, Duodji Shop, www.samiduodji.com</p>
</body></document>
