<document xml:lang="smn" id="no_id"><header><title>Muu suuhâ, muu sokkân, mu sohka, minun sukuni – virtuaalliih oppâtiijmeh Säämi aalmugpeeivi kunnen7.–9.2.2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>335</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/01/muu-suuha-muu-sokkan-mu-sohka-minun-sukuni-virtuaalliih-oppatiijmeh-saami-aalmugpeeivi-kunnen7-9-2-2023/?lang=an</origFileName><parallel_text xml:lang="fin" location="muu_suuha_muu_sokkan_mu_sohka_minun_sukuni_-_virtuaaliset_oppitunnit_saamelaisten_kansallispaivan_kunniaksi_7_-9_2_2023.html"/><parallel_text xml:lang="sme" location="muu_suuha_muu_sokkan_mu_sohka_minun_sukuni_-_virtualaoahppodiimmutsamiidalbmotbeaivvigudnin7_-9_2_2023.html"/><parallel_text xml:lang="sms" location="muu_suuha_muu_sokkan_mu_sohka_minun_sukuni_-_virtuaal_laz_mattciass_saa_mi_meersazpeei_v_cisttan_7_-9_2_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muu suuhâ, muu sokkân, mu sohka, minun sukuni – virtuaalliih oppâtiijmeh Säämi aalmugpeeivi kunnen7.–9.2.2023</p>
<p>Sämikielâi káidusmáttááttâs piiloothaahâ áávvud Säämi aalmugpeeivi 6.2. já uárnee virtuaallijd oppâtiijmijd 7.–9.2.2023. Oppâtiijmeh láá ohtsis kulmâ, já tai fáddán lii suuhâ. Oppâtiijmij ääigi selvân, ete maht suuvah uáinojeh säämi ärbimuusikist, sämikielâlii sánáduvâst já sämimááccuhijn.</p>
<p>Oppâtiijmeh láá čuosâttum sierâ luokkatassijd, mutâ tijmijd láá tiervâpuáttim puohah, kiäid sämikielah já sämikulttuur kiäsutteh. Tijmijd puáhtá uásálistiđ jieškote-uv uáppee jiečânávt tâi oles luokka puáhtá uásálistiđ siämmáá puudân oovtâst ohtsii piergâsijn. Máttááttâs lii iänááš sämikielân (anarâš-, nuorttâlâš- tâi tavesämikielâ), toorjâkiellân lii suomâkielâ. Tiijmeh heivejeh te meid sämikielâ uáppeid.</p>
<p>Tiijmijd puáhtá čuávvuđ njuolgâ vuolgâttâssân spokkâlmáin servâmliiŋkâid tâi nuuvt, ete kiäččá tiijmij paddiimijd. Tiijmijd puáhtá čuávvuđ nuuvtá ige taarbâš almottâttâđ muuneeld. Tiijmij ääigi lii meid máhđulâš koijâdiđ já savâstâllâđ chatist. Paddiimij keččâmäigi lii 10.–24.2. čujottâsâst https://www.saamenetaopetus.com/tapahtumat-ja-tallenteet .</p>
<p type="title" xml:lang="kal">Äigitavlu:</p>
<p><em type="italic">majebargâ 7.2. tme 10.00–10.45 </em>Suuhâ já leu’dd nuorttâlâškielân Luokkaid 3–6 Máttáátteijen Hanna-Maaria Kiprianoff Servâmliŋkkâ </p>
<p><em type="italic">koskokko 8.2. tme 10.00–10.45 </em>Suuhâ já sánádâh anarâškielân Luokkaid 0–2 Máttáátteijee Heli Aikio Servâmliŋkkâ </p>
<p><em type="italic">tuorâstâh 9.2. tme 10.00–10.45 </em>Suuhâ já mááccuh tavesämikielân Paješkovlâliih já nubbe tääsi Máttáátteijen Anne Olli Servâmliŋkkâ </p>
<p><em type="italic">Pyeri puáttim! Tiõrv pueʹttem! Bures boahtin! Tervetuloa! </em></p>
<p type="title">Lasetiäđuh:</p>
<p xml:lang="isl">Hanna Helander, hahâhovdâ hanna.helander@edu.utsjoki.fi 040 701 2094</p>
<p>Arla Magga, hahâkoordinaattor arla.magga@samediggi.fi 040 687 5989</p>
<p>Säämi aalmugpeivi ávuduvvoo jyehi ive kuovâmáánu 6. peeivi. Ávutuáluh láá ärbivuáválávt sierâ kuávluin Säämist já meid Säämi ulguubeln.</p>
<p type="title">Tun puávtáh uásálistiđ Säämi aalmugpiäiván meid návt:</p>
<list><p type="listitem">Uáppáásm Sämitige maaŋgâpiälásii tooimân Säämi kulttuurkuávdáš Sajosist Anarist ávus uuvsâi peeivi 6.2.</p>
<p type="listitem">Uáppáásm Oktavuohta – saamelaistietoa opetukseen -sijđoid. Siijđoin láá jieškote-uv škovlâ- já luokkatáásán vuávájum fáddáuásih já pargopitáh.</p>
<p type="listitem">Tiiláá video-oppâtiijmijd sämifáádái kieđâvušmân škoovlâst.</p>
<p type="listitem">Uáppáásm sämikulttuur kieđâvuššee moobiilspelláid já hárjuttâspaakân Nuorâi Akatemia siijđoin.</p>
<p type="listitem">Uáppáásm Sano se saameksi -eđâldâhsänikiirján orjâlâš-, anarâš- já nuorttâlâškielân. Siijđoin láá meid vittâ uánihisdokument, almoliih tiäđuh sämikulttuurist, soundboard sehe kyehti artikkâl kielâfáádást.</p>
<p type="listitem">Máttááttâl tavesämikielâ Sämirääđi IndyLan-kielâoppâmheiviittâssáin. Heiviittâs puáhtá luođiđ Apple Storest já Google Playst .</p>
<p type="listitem">Máttááttâl tavesämi-, anarâš- tâi nuorttâlâškielâ párnáid čuosâttum Kaavpugfiäráán-spelláin, moos láá ovtâstittâm lävdi- já korttâspeelâ. Heiviittâs puáhtá luođiđ Apple Storest já Google Playst .</p>
<p type="listitem">Keejâ Muumileehi-rááiđu Yle Areenast tavesämikielân , anarâškielân tâi nuorttâlâškielân .</p>
</list></body></document>
