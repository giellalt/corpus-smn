<document xml:lang="smn" id="no_id"><header><title>Tiervâpuáttim konferensân Tave-enâmij algâaalmugij ärbitiäđu syejeest já immateriaallii omâduvâst - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>204</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/05/tiervapuattim-konferensan-tave-enamij-algaaalmugij-arbitiadu-syejeest-ja-immateriaallii-omaduvast/?lang=an</origFileName><parallel_text xml:lang="eng" location="welcome_to_the_conference_on_protection_of_nordic_indigenous_traditional_knowledge_and_intellectual_property_on_11_november_2021.html"/><parallel_text xml:lang="fin" location="tervetuloa_konferenssiin_pohjoismaiden_alkuperaiskansojen_perinteisen_tiedon_suojasta_ja_aineettomasta_omaisuudesta_11_11_2021.html"/><parallel_text xml:lang="sme" location="bures_boahtin_konferensii_davviriikkaid_eamialbmogiid_arbevirolas_diedu_suojis_ja_avnnahis_opmodagas_11_11_2021.html"/><parallel_text xml:lang="sms" location="tiorv_pue_ttmest_konferenssa_ta_vvjannmi_alggmeerai_a_rbbvuodlaz_tead_suojast_da_aaunaste_mes_jallmoozzast_11_11_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tiervâpuáttim konferensân Tave-enâmij algâaalmugij ärbitiäđu syejeest já immateriaallii omâduvâst</p>
<p>Povdiittâs</p>
<p>Ohjelm (eŋgâlâškielân)</p>
<p>Konferens Tave-enâmij algâaalmugij, ađai sämmilij já Kalaallit Nunaat inuitij ärbitiäđu syejeest já immateriaallii omâduvâst (IP) uárnejuvvoo uássin Suomâ Tave-enâmij ministerrääđi saavâjođetteijeevuođâ. Ärbitiäđu syeji ana sistees meid ärbivuáválijd kulttuurolgospyehtimijd tego ovdâmerkkân tuojijd, njálmálii äärbi, noomâid já symbolijd. Ulmen lii tai koččâmušâi uásild nanodiđ kuávlulii oovtâstpargo raajij rasta já lasettiđ mättim Tave-enâmijn mieldi luhâmáin kuhes já uánihis áigáduv uulmijd.</p>
<p>Oovtâstpargo vuáju eromâšávt toos, ete maht táálááh immateriaalliih vuoigâdvuođah syeijejeh ärbitiäđu já maht vááijuvvuođâid kolgâččii kieđâvuššâđ. Kuávlulij toimâiguin viggeh vaiguttiđ positiivlávt aalmugijkoskâsáid ráđádâlmáid Maailm jiegâlii omâduv seervist WIPOst.</p>
<p><em type="italic">Äigi: </em>11.11.2021 tme 09.00-17.30 cet </p>
<p><em type="italic">Saje: </em>Sajos, Aanaar, Säämi, Tave-Suomâ (já káidusohtâvuođâiguin) </p>
<p><em type="italic">Uárnejeijeeh </em>: Máttááttâs- já kulttuurministeriö, Sämitigge, Suomâ rähteevuoigâdvuođâlâš servi rs, Pargo- já iäláttâsministeriö, Paateent- já registerhaldâttâs já Tave-enâmij ministerrääđi. </p>
<p>Tilálâšvuođâ kielah láá tavesämikielâ já eŋgâlâškielâ já lasseen faallâp simultaantulkkum suomâkielân já skandinaavisâš kielân. Lasetiäđuh Digiportaalist . Huám! Koronaraijiittâsâi tiet tilálâšvuotâ uárnejuvvoo hybridimaali mield. Tábáhtussaajeest čuávuh vyeimist leijee avžuuttâsâid hygieniast já torvokooskâin.</p>
<p>Soojij meeri lii räijejum. Mij táttup almottâtmijd koskoho 21.10 räi: https://link.webropolsurveys.com/S/C281152C791FAA91</p>
<p><em type="italic">Lieggâsávt tiervâpuáttim! </em></p>
<p type="title">Miäldustábáhtusah</p>
<list><p type="listitem" xml:lang="eng">9.11. ovtâspargoost Museovirgáduvváin uárnejuvvoo meid webinar Intellectual property protection and the safeguarding of Nordic indigenous traditional knowledge</p>
</list><p><em type="italic">Kove: Outi Pieski, Cuolmmadit. EMMA 12.9.2018 – 6.1.2019. Kove: Ari Karttunen / EMMA </em></p>
</body></document>
