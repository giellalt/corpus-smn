<document xml:lang="smn" id="no_id"><header><title>Meriáigásâš proojeektpargee Dihtosis -sämiškovlâkolliistâlmeh jotkâhaahân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/13/meriaigasas-proojeektpargee-dihtosis-samiskovlakolliistalmeh-jotkahaahan/?lang=an</origFileName><parallel_text xml:lang="fin" location="maaraaikainen_projektityontekija_dihtosis_-saamelaiskouluvierailut_jatkohankkeelle.html"/><parallel_text xml:lang="sme" location="mearreaigasas_proseaktabargi_dihtosis-sameskuvlagalledeamit_joatkkaprosektii.html"/><parallel_text xml:lang="sms" location="mie_rraiggsaz_proje_ktt-tuajjlaz_dihtosis_-saa_mskooulko_ll_jummuz_juatkkha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Meriáigásâš proojeektpargee Dihtosis -sämiškovlâkolliistâlmeh jotkâhaahân</p>
<p>Pargo álgá 5.8.2019 já pištá 15.3.2020 räi.</p>
<p>Dihtosis-haavâst tahhoo sämmilâšvuotâ já sämikulttuur uápisin škoovlâin. Haavâst peividuvvoo jo valmâš materiaal škovlâkolliistâlmij várás, kolliistâleh škoovlâin já ráhtoo moobiilspellâ, mon fáddán lii sämmilâšvuotâ já mon almostiteh sämmilij aalmugpeeivi väldikodálávt Suomâ škoovlâin.</p>
<p>Proojeektpargee pargon lii Dihtosis -sämiškovlâkolliistâlmeh haavâ olášuttem já haldâšem hahâvuáváám miäldásávt oovtâstpargoost stivrimjuávhoin, nuorâičällein já Nuorten Akatemiain.</p>
<p>Pargo miänástuvvee hoittám iššeed hiäivulâš škovlim, sämikulttuur tubdâm, hárjánem vijđes amnâstuvâi haaldâšmist sehe nahcâ jiečânâs porgâmân já oovtâstpaargon eres tuáimeiguin. Proojeektpargest váttoo sämikielâ táiđu.</p>
<p>Proojeektpargee pälkki meriduvvoo Sämitige pälkkivuáháduv vátávâšvuotâtääsi V/II mield (vuáđupälkki 2 180,06 eurod/mp). Vuáđupäälhi lasseen máksoo sämikuávlust porgâdijn 24 % sämikuávlu lase já pargohárjánem mield miärášuvvee hárjánemlaseh.</p>
<p>Ucâmušâid tuođâštusâiguin kalga toimâttiđ sämitige čäällimkoodán 1.7.2019 tme 16.00 räi čujottâsâst https://www.sympahr.net/public/pq.aspx?3daeb547</p>
<p>Lasetiäđuid pargoost addel vs. nuorâičällee Elli-Marja Hetta, elli-marja.hetta(at)samediggi.fi , puh. 010 839 3134. Sämitige tooimân puáhtá uápásmuđ čujottâsâst www.samediggi.fi.</p>
<p>Anarist 13.6.2019 Sämitigge</p>
</body></document>
