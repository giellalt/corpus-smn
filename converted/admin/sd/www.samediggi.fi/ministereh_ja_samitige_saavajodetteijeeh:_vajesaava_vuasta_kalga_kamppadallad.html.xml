<document xml:lang="smn" id="no_id"><header><title>Ministereh já Sämitige saavâjođetteijeeh: vajesaavâ vuástá kalga kámppádâllâđ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/05/ministereh-ja-samitige-saavajodetteijeeh-vajesaava-vuasta-kalga-kamppadallad/?lang=an</origFileName><parallel_text xml:lang="fin" location="ministerit_ja_saamelaiskarajien_puheenjohtajat:_vihapuhetta_vastaan_on_kamppailtava.html"/><parallel_text xml:lang="sme" location="ministarat_ja_samedikkiid_sagadoallit:_vassisaga_vuosta_ferte_daistalit.html"/><parallel_text xml:lang="sms" location="ministee_r_da_saa_mtee_gg_saaggjaa_dteei:_vaa_jjsaaggid_algg_vuasttla_stted.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ministereh já Sämitige saavâjođetteijeeh: vajesaavâ vuástá kalga kámppádâllâđ</p>
<p>Taažâ, Ruotâ já Suomâ sämiaašijn västideijee ministereh já Sämitiigij saavâjođetteijeeh tiädutteh ohtsii julgáštâsâstis, ete lii tehálâš kámppádâllâđ sämmiláid čyeccee aštâččem já vaje vuástá.</p>
<p>Ruotâ alemuu rievti 23.1.2020 julgáštem Girjas siijdân kyeskee tuámu maŋa oles Sämieennâm kuávlust lii lamaš aštâččâm, vaje já joba viehâväldi. Tave-Taažâst láá lamaš maaŋgah tábáhtusah, main láá tuođâlávt kihtem sämmilij vuástá. Suomâst vajesaahâ sämmilij vuástá tiättoo eromâšávt sosiaallii mediast.</p>
<p>– Mii demokraatlijn ohtsâškuudijn kalga leđe tile savâstâlmân já sierâlágán uáiviláid. Sänirijjâvuotâ lii demokraatlii riehtistaatâ vuáđu. Mutâ sänirijjâvuotâ ij uáivild rijjâvuođâ hárjuttiđ vajesaavâ ige rijjâvuođâ kihteđ sierâ aalmugjuávhui vuástá, pahudeh julgáštâsâst.</p>
<p>Julgáštâs tahheeh láá kuávlu- já digitalisistemminister <em type="italic">Linda Hofstad Helleland </em>Taažâst, kulttuur- já demokratiaminister <em type="italic">Amanda Lind </em>Ruotâst, riehtiminister <em type="italic">Anna-Maja Henriksson </em>Suomâst, Taažâ Sämitige saavâjođetteijee <em type="italic">Aili Keskitalo </em>, Ruotâ Sämitige saavâjođetteijee <em type="italic">Per-Olof Nutti </em>já Suomâ Sämitige saavâjođetteijee <em type="italic">Tuomas Aslak Juuso </em>. </p>
<p>Ciälkkámuš PDF 692kB (suomâkielân)</p>
<p><em type="italic">Lasetiäđuh: </em></p>
<p>Sämitige saavâjođetteijee Tuomas Aslak Juuso p. 040 687 3394 / 010 839 3101, tuomas.juuso(at)samediggi.fi</p>
<p>minister Henriksson sierânâsišedeijee Niklas Mannfolk, p. 050 306 3990</p>
</body></document>
