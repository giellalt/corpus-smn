<document xml:lang="smn" id="no_id"><header><title>Sämitigge uárnee ráhtádâttâmpeeivi auktorisistum jurgâleijee totkosân 5.10. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>197</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/09/21/samitigge-uarnee-rahtadattampeeivi-auktorisistum-jurgaleijee-totkosan-5-10/?lang=an</origFileName><parallel_text xml:lang="fin" location="saamelaiskarajat_jarjestaa_valmistautumispaivan_auktorisoidun_kaantajan_tutkintoon_5_10_.html"/><parallel_text xml:lang="sme" location="samediggi_ordne_rahkkananbeaivi_auktoriserejuvvon_jorgaleaddjidutkosii_5_10_.html"/><parallel_text xml:lang="sms" location="saa_mte_gg_jaa_rjast_valmstoottampeei_v_auktorisosttum_jaarglo_tti_tu_tkko_sse_5_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge uárnee ráhtádâttâmpeeivi auktorisistum jurgâleijee totkosân 5.10.</p>
<p>Sämikielâliih auktorisistum jurgâleijeeh láá uccáá já Sämitige sämikielâ toimâttâh haalijd toimâinis torjuđ já movtijdittiđ sämmilijd jurgâleijeid čođâldittiđ auktorisistum jurgâleijee tođhos. Auktorisistum jurgâleijee tođhos puáhtá leđe vaigâd čođâldittiđ ráhtádâthánnáá já ráhtádâttâm toorjân Sämitigge uárnee ráhtádâttâmpeeivi, mon ulmen lii uápásmuđ auktorisistum jurgâleijee totkosân. Ráhtádâttâmpeivi lii vuosâsaajeest čuosâttum sijjân, kiäh láá almottâttâm totkosân, mutâ tilálâšvuotân puáhtá meid uásálistiđ tagareh, kiäh láá perustum tođhos čođâlditmist já mudoi jurgâlemsyergist.</p>
<p>Máttááttâshaldâttâs haldâšem auktorisistum jurgâleijee tođhos uárnejuvvoo jyehi ive, taan ive tođhostilálâšvuotâ lii lávurduv 10.11.2018 já almottâttâm taan ive totkosân lii nuuhâm. Auktorisistum jurgâleijee tođhos puáhtá čođâldittiđ puoh Suomâst sarnum sämikielân já tot lii virgálâš tuođâštus jurgâleijee áámmáttááiđust. Auktorisistum jurgâleijee lii äššitobdee, kiäst lii vuoigâdvuotâ rähtiđ auktorisistum jurgâlusâid. Tođhos siskáldâsâst puáhtá luuhâđ tärhibeht máttááttâshaldâttâs siijđoin: https://www.oph.fi/koulutus_ja_tutkinnot/auktorisoidut_kaantajat</p>
<p><em type="italic">Ráhtádâttâmpeivi uárnejuvvoo 5.10.2018 tme 13-17 Sajosist. </em>Peeivi ohjelm juáhás kyevti uásán, vuossâmuu uásist tme 13-15 uápásmeh tođhos siskáldâsân já ráhtusân sehe jurgâlem etiikkan. Nube uásist tme 15-17 ráhtojeh munepargoi vuáđuld jurgâlemhárjuttâsah já sánádâhpargo. Peeivi ääigi uásálisteeh finnejeh ravvuid totkosân ráhtádâtmân já torjuu kielâtipšomân. Škuávlejeijein tilálâšvuođâst tuáimiv auktorisistum jurgâleijeeh Maiju Saijets já Merja Fofonoff. </p>
<p type="title">Almottâttâm ráhtádâtmân já lasetiäđuh kielâtorvočällee Anne Kirste Aikiost:</p>
<p xml:lang="sme"><em type="italic">anne-kirste.aikio@samediggi.fi </em>Mob. +358 40 707 5626 Tel. 010 839 3124 </p>
</body></document>
