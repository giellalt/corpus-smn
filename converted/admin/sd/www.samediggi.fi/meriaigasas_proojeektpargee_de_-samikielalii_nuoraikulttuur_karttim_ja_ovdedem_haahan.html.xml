<document xml:lang="smn" id="no_id"><header><title>Meriáigásâš proojeektpargee De! -Sämikielâlii nuorâikulttuur karttim já ovdedem haahân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>139</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/29/meriaigasas-proojeektpargee-de-samikielalii-nuoraikulttuur-karttim-ja-ovdedem-haahan/?lang=an</origFileName><parallel_text xml:lang="fin" location="maaraaikainen_projektityontekija_de_-saamenkielisen_nuorisokulttuurin_kartoitus_ja_kehittaminen_hankkeelle.html"/><parallel_text xml:lang="sme" location="mearreaigasas_proseaktabargi_de_-samegielat_nuoraidkultuvrra_karten_ja_ovddideapmi_prosektii.html"/><parallel_text xml:lang="sms" location="mie_rraiggsaz_proje_ktt-tuajjalz_de_-saa_mkiollsaz_nuorikulttuur_kaart_tummus_da_ooudummus_ha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Meriáigásâš proojeektpargee De! -Sämikielâlii nuorâikulttuur karttim já ovdedem haahân</p>
<p>Pargo álgá 1.9.2018 já pištá 31.8.2019 räi. Proojeektpargee västid haavâ olášutmist já raportistmist. Paargon kulá karttiđ sämikielâlii nuorâikulttuur táárbu já tááláid uárnejeijeid, ovdediđ tooimâ vuáválâžžân sehe finniđ tast pisovâš toimâ. Sämitige nuorâirääđi lii finnim haahân ruttâdem Pohjoisimman Lapin Leader- seervist.</p>
<p>Pargo miänástuvvee hoittám iššeed hiäivulâš škovlim, hárjánem proojeektpargoost já raportistmist, šiev tiätutekniik tááiđuh sehe naavcah jiečânâs porgâmân. Proojeektpargest váttoo sämikielâ táiđu.</p>
<p>Proojeektpargee pälkki meriduvvoo Sämitige pálkkááttemvuáháduv vátávâšvuotâtääsi V/II mield (vuáđupälkki 2 139,83 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Ucâmušâid lahtosijdiskuin kalga toimâttiđ sämitige čäällimkoodán 3.8.2018 tme 16.00 räi čujottâsân Sajos, 99870 Inari teikâ info(at)samediggi.fi.</p>
<p>Lasetiäđuid pargoost addel nuorâičällee Kaisa Tapiola-Länsman, kaisa.tapiola-lansman(at)samediggi.fi, 050 382 5179 já nuorâirääđi saavâjođetteijee Risten Mustonen risten.mustonen(at)samediggi.fi, 040 529 6093. Sämitige tooimân puáhtá uápásmuđ čujottâsâst www.samediggi.fi .</p>
<p>Anarist 29.6.2018 Sämitigge</p>
</body></document>
