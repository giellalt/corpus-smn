<document xml:lang="smn" id="no_id"><header><title>Puáđi savâstâllâđ äigikyevdilis aašijn Käresavonân vuossaargâ 8.10. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/05/puadi-savastallad-aigikyevdilis-aasijn-karesavonan-vuossaarga-8-10/?lang=an</origFileName><parallel_text xml:lang="fin" location="tule_keskustelemaan_ajankohtaisista_asioista_karesuvantoon_maanantaina_8_10_.html"/><parallel_text xml:lang="sme" location="boade_sagastallat_aigeguovdilis_assiin_garasavvonii_mannodaga_8_10_.html"/><parallel_text xml:lang="sms" location="pua_d_sagstoollad_aai_jpoddsaz_aa_ssi_pirr_karesavvna_vuossaarg_8_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Puáđi savâstâllâđ äigikyevdilis aašijn Käresavonân vuossaargâ 8.10.</p>
<p><em type="italic">Sämitige stiivrâ ornim savâstâllâmtilálâšvuođah juátkojeh. Stivrâ uárnee čuákkimis ohtâvuođâst savâstâllâmtilálâšvuođâ Käresavvoon kappelist vuossaargâ 8.10. tme 18-20. Tilálâšvuođâ tárguttâssân lii teivâđ kuávlu sämmilijguin já adeliđ mahđulâšvuođâ savâstâllâđ äigikyevdilis aašijn. </em></p>
<p><em type="italic">– </em>Savâstâllâmtilálâšvuođâi ulmen lii nanodiđ sämisiärváduv já Sämitige koskâsii savâstâllâm ohtsij aašij ovdedem pyerrin. Helsig já Vuáču tilálâšvuođah láá čáittám, ete tágáreh epivirgáliih savâstâllâmtilálâšvuođah annojeh, iätá Sämitige saavâjođetteijee Tiina Sanila-Aikio. </p>
<p>Sämitige stivrâ tuáivut Käresavvoon kuávlu sämmilijd tiervâpuáttim vaaljâpaje kuálmád savâstâllâmtilálâšvuotân! Tilálâšvuotâ uárnejuvvoo Käresavvoon kappelist vuossaargâ 8.10. tme 18-20.</p>
<p><em type="italic">Čuávuvááh stiivrâ savâstâllâmtilálâšvuođah uárnejuvvojeh 5.11. Ucjuuvâst já 4.12. Anarist. Tilálâšvuođâin tieđettuvvoo lase maŋeláá. </em></p>
<p>Sämitige ive 2018 toimâvuávám mield stiivrâ čuákkimeh uárnejuvvojeh máhđulâšvuođâi mield Ucjuuvâst, Vuáčust, Helsigist, Iänuduv Käresavonist já Anarist. Čuákkimij ohtâvuođâst uárnejuvvoo päikkikoddeest savâstâllâmtilálâšvuotâ, mast stivrâ tiäivá kuávlu sämmilijguin, muštâl uánihávt stiivrâ tooimâin já addel epivirgálub máhđulâšvuođâ savâstâllâđ äigikyevdilis aašijn.</p>
<p><em type="italic">Lasetiäđuh: </em></p>
<p>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
