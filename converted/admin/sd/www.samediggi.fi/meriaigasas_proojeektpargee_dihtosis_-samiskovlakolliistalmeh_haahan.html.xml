<document xml:lang="smn" id="no_id"><header><title>Meriáigásâš proojeektpargee Dihtosis -sämiškovlâkolliistâlmeh haahân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>145</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/29/meriaigasas-proojeektpargee-dihtosis-samiskovlakolliistalmeh-haahan/?lang=an</origFileName><parallel_text xml:lang="fin" location="maaraaikainen_projektityontekija_dihtosis_-saamelaiskouluvierailut_hankkeelle.html"/><parallel_text xml:lang="sme" location="mearreaigasas_proseaktabargi_dihtosis_-sameskuvlagalledeamit_prosektii.html"/><parallel_text xml:lang="sms" location="mie_rraiggsaz_proje_ktt-tuajjlaz_dihtosis-saa_mskooulko_ll_jummuz_ha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Meriáigásâš proojeektpargee Dihtosis -sämiškovlâkolliistâlmeh haahân</p>
<p>Pargo álgá 1.10.2018 já pištá 15.2.2019 räi. Haavâ ulmen lii toohâđ sämikulttuur uápisin škoovlâin. Haavâst ráhtojeh škovlâkolliistâlmij várás materiaaleh, kolliistâleh škoovlâin sehe tahhoo sämmilij aalmugpeivi uápisin aalmuglâš teemapeivin Suomâ škoovlâin. Proojeektpargee pargon lii koordinistiđ, ete maggaar tiäđu sämmilijn kolgâččij muštâliđ škoovlâin, oovtâstpargoost stivrimjuávhoin, nuorâičällein já Nuorten Akatemiain.</p>
<p>Hiäivulâš škovlim, sämikulttuur tubdâm, hárjánem vijđes amnâsij haaldâšmist sehe nahcâ jiečânâs porgâmân já oovtâstpargon eres tuáimeiguin išedeh pargo miänástuvvee hoittám. Proojeektpargest váttoo sämikielâ táiđu.</p>
<p>Proojeektpargee pälkki meriduvvoo Sämitige pálkkááttemvuáháduv vátávâšvuotâtääsi V/II mield (vuáđupälkki 2 139,83 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Ucâmušâid lahtosijdiskuin kalga toimâttiđ sämitige čäällimkoodán 3.8.2018 tme 16.00 räi čujottâsân Sajos, 99870 Inari teikâ info(at)samediggi.fi.</p>
<p>Lasetiäđuid pargoost addel nuorâičällee Kaisa Tapiola-Länsman, kaisa.tapiola-lansman(at)samediggi.fi, 050 382 5179 já nuorâirääđi saavâjođetteijee Risten Mustonen risten.mustonen(at)samediggi.fi, 040 529 6093. Sämitige tooimân puáhtá uápásmuđ čujottâsâst www.samediggi.fi .</p>
<p>Anarist 29.6.2018 Sämitigge</p>
</body></document>
