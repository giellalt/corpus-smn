<document xml:lang="smn" id="no_id"><header><title>Ávus tilálâšvuotâ sämmilii kirjálâšvuođâ tiileest - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>259</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/14/avus-tilalasvuota-sammilii-kirjalasvuoda-tiileest/?lang=an</origFileName><parallel_text xml:lang="fin" location="avoin_tilaisuus_saamelaiskirjallisuuden_tilasta.html"/><parallel_text xml:lang="sme" location="rabas_dilalasvuohta_samegirjjalasvuoda_dilis.html"/><parallel_text xml:lang="sms" location="aavai_podd_saa_mkeerjlazvuod_vue_jjest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ávus tilálâšvuotâ sämmilii kirjálâšvuođâ tiileest</p>
<p>Sämitigge uárnee oovtâst Kulttuur puohháid -palvâlussáin vorâs sämmilii kirjálâšvuotâčielgiittâs <span type="quote" xml:lang="sme">“Čálli giehta ollá guhkás”</span> oovdânpyehtimtilálâšvuođâ Sajosist 27.11.2018 tme 13-16. Tilálâšvuođâst puáhtoo oovdân vorâs čielgiittâs sämmilii kirjálâšvuođâst já savâstâlloo sämmilii kirjálâšvuođâ tiileest. Tilálâšvuođâst čielgiittâs oovdânpyehtiv Kulttuur puohháid -palvâlus toimâjođetteijee Rita Paqvalén já hahâkoordinaattor Helga West. Tilálâšvuotâ lii ávus puohháid.</p>
<p>Čielgiittâs sämmilii kirjálâšvuotâkiedi tiileest lii ráhtám kirjálâšvuotâtotkee já jurgâleijee Johanna Domokos. Čielgiittâs ana sistees meid eres totkei kielâkuáhtásijd kejâstuvâid sämikielâ kirjálâšvuođâ tiileest já addel tärhis avžuuttâsâid sämmilii kirjálâšvuotâkiedi oovdedmân.</p>
<p xml:lang="eng">Čielgiittâs lii uási Multilingualism and diversity as a resource in the cultural field – employment and integration through literature in the Nordic Countries -haavâ, mon ruttâd Tave-enâmij ministerrääđi (Pohjoismaiden ministerineuvosto). Haavâst västid Kulttuur puohháid -palvâlus. Čielgiittâs almostitij 25.10.2018.</p>
<p>Čielgiittâs puáđusin Johanna Domokos iävtut 15 konkreetlâš avžuuttâssâd, moiguin instituutioh já kirjálâšvuotâsyergi tuáimeeh pyehtih nanodiđ sämmilii kirjálâšvuođâ sajattuv, oinum já eellimvuáimálâšvuođâ. Avžuuttâsah sämmilii kirjálâšvuotâkiedi pyereedmân vuáđuduveh čielgiittâsâst mieldi orroo uásálistei, tego sämmilij čällei feerimáid, Taažâ já Ruotâ sämitiigij já Sämirääđi árvuštâlmáid sehe čielgiittâs kielâkuáhtásáid kejâstuvváid.</p>
<p>Čielgiittâsâst pyehtih oovdân, ete sämmilii kirjálâšvuođâst váiluh jieijâs merikoskâsiih kirjálâšvuotâtábáhtusah, tuálvumkuávdáš, kirjálâšvuotâäigipajelostâ sehe sämmilii kirjálâšvuođâ arkkâdâh, moh tuárjuččii sämmilii kirjálâšvuođâ mieldiorroom já lonottem meid aalmugijkoskâsávt. Meid sämmilii kirjálâšvuođâ mieldiorroom eenâblovo já sämipárnái já -nuorâi máttááttâsvuáváámijn kolgâččij lasettiđ.</p>
<p>Tiervâpuáttim kuldâliđ já savâstâllâđ fáádást lase Anarân! Tilálâšvuođâst lii tulkkum orjâlâškielân.</p>
<p type="title">Lasetiäđuh:</p>
<p>Rita Paqvalén, toimâjođetteijee, Kulttuur puohháid -palvâlus rita.paqvalen(at)cultureforall.fi 040 674 3528</p>
<p>Helga West, hahâkoordinaattor, Kulttuur puohháid -palvâlus helga.west(at)cultureforall.fi 040 594 6596</p>
<p>Anne Kirste Aikio, kielâtorvočällee, Sämitigge anne-kirste.aikio(at)samediggi.fi 010 839 3124</p>
<p xml:lang="sms">Riitta Orti-Berg, vs. kultuurčällee, Sämitigge riitta.orti-berg(at)samediggi.fi 010 839 3103</p>
<p>Ulla Aikio-Puoskari, škovlimčällee, Sämitigge ulla.aikio-puoskari(at)samediggi.fi 010 839 3112</p>
</body></document>
