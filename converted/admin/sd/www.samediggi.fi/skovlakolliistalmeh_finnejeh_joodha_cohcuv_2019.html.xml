<document xml:lang="smn" id="no_id"><header><title>Škovlâkolliistâlmeh finnejeh joođhâ čohčuv 2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/04/skovlakolliistalmeh-finnejeh-joodha-cohcuv-2019/?lang=an</origFileName><parallel_text xml:lang="fin" location="kouluvierailut_saavat_jatkoa_syksylla_2019.html"/><parallel_text xml:lang="sme" location="skuvlagalledeamit_joatkasuvvet_cakcat_2019.html"/><parallel_text xml:lang="sms" location="skooulko_ll_jummuz_vuazhzha_juatk_cahcca_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Škovlâkolliistâlmeh finnejeh joođhâ čohčuv 2019</p>
<p>Sämitige nuorâirääđi já Nuorten Akatemia Dihtosis-ohtsâšhaahâ lii taan kiiđâ uásild nuuhâm. Havváin tohhui sämmilâšvuotâ uápisin paješkovláid čuosâttum sämmilâšfáádá škovlâkolliistâlmij já máttáátteijeid fáádá jiečânâs máttááttâsân uáivildum vyehikorttâpaakâ vievâst.</p>
<p>Luuhâmpaje ääigi olášuttii ohtsis 59 škovlâkolliistâlmid 12 škovlâkuosijguin pirrâ eennâm. Kolliistâlmij peht juksii suulân 1400 nuorâd. Kolliistâlmeh lijjii hirmâd pivnoheh, iäge pastam olášuttiđ puoh tiilájum škovlâkolliistâlmijd resursij raajij tiet.</p>
<p>Máttáátteijeid fáádá jiečânâs máttááttâsân 5.-9.luokaid sehe nube tääsi oppâlájádâssáid čuosâttum vyehikorttâpaakâ renttejii suomâ- já ruotâkielân. Suomâkielâlii tuhháát pitá riänttusist vááijuv 700 pittád láá juohhum ovdâskulij. Vyehikorttâpaakah láá vala kuohtui kielân. Pakkâtiilám puáhtá rähtiđ čujottâsâst: www.nuortenakatemia.fi/kouluvierailulomakkeet</p>
<p type="title">Škovlâkolliistâlmeh juátkojeh čohčuv 2019</p>
<p>Dihtosis-haahâ juátkoo keesi 2020 räi. Sämmilâšfáádá škovlâkolliistâlmeh juátkojeh čohčuv 2019. Rekrytistep uđđâ škovlâkuosijd algâčoovčâ ääigi. Uđđâ kuosijd tuáivup fáárun haahân eromâšávt uáivikaavpug kuávlust. Haavâ nube uásist olášuttep kolliistâlmij lasseen sämmilâšvuođâ kieđâvuššee seppo-moobiilspeelâ, mon faallâp škovláid pirrâ Suomâ. Spellâ almostittoo ovdil ive 2020 aalmugpeeivi.</p>
<p type="title">Lasetiäđuh:</p>
<p>Elli-Marja Hetta Vs. nuorâičällee 010 839 3134, 050 382 5179 elli-marja.hetta(a)samediggi.fi</p>
</body></document>
