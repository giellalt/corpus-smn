<document xml:lang="smn" id="no_id"><header><title>Aalmugijkoskâsâš Kielâokko 24.-30.10.2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/aalmugijkoskasas-kielaokko-24-30-10-2022/?lang=an</origFileName><parallel_text xml:lang="fin" location="kansainvalinen_saamen_kielten_viikko_24_-30_10_2022.html"/><parallel_text xml:lang="sme" location="riikkaidgaskasas_giellavahkku_24_-30_10_2022.html"/><parallel_text xml:lang="sms" location="meeraikoskksaz_kiollnea_ttel_24_-30_10_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Aalmugijkoskâsâš Kielâokko 24.-30.10.2022</p>
<p>Kielâokko kiddee huámmášume sämikieláid tääl niäljád tove maŋaluvâi. Sämitigeh Ruotâst, Taažâst já Suomâst kočoh puohâid uásálistiđ taan ohtsii tooimân páihálii, kuávlulii já aalmugijkoskâsii tääsist. Ulmen lii, ete sämikielah kullojeh, uáinojeh já toh kiävttojeh ohtsâškode puoh suorgijn Kielâoho ääigi. Kielâokko uárnejuvvoo ohhoost 43, 24.–30 roovvâdmáánu.</p>
<p>Kielâokko šoodâi Ovtâstum aalmugij (OA) algâaalmugkielâi ive ääigi (IYIL 2019). Tääl OA lii nomâttâm love ive paje 2022–2032 algâaalmugkielâi ihelohheen, the International Decade of Indigenous Languages (IDIL). Ihelohe kalga movtijdittiđ toimáid siäiluttiđ, suojâliđ já ovdediđ maailm puoh uccâ kielâid.</p>
<p>Ohtsâš Kielâoho já algâaalmugkielâi ihelove lekkâmjuhle tuálloo 23. roovvâdmáánu Snåasest, Taažâst. Lekkâmjuhlijd uásálist Suu Majesteet Taažâ Kunâgâs Harald V. Lasseen uásálisteh Ruotâ Sämitige stiivrâ saavâjođetteijee, Taažâ Sämitige president já Suomâ Sämitige saavâjođetteijee já Taažâ Kieldâjá kuávluminister. Kielâoho lekkâmeh, moh tuállojeh jyehi ive pirrâ Säämi, láá merkkâ ohtsii juhlom já sämikielâi uáinojeijee toohâm aalgâtmân oles Säämist.</p>
<p><span type="quote">Luuvâ tiäđáttâs täst</span></p>
<p>Tiäđuh tábáhtusâin pirrâ Säämi, Kielâoho ääigi kiävtust orroo designist já eres materiaalist, mii kiävttoo, láá <em type="italic">www.giellavahkku.org </em></p>
<p>Kielâoho puáhtá čuávvuđ meid sosiaallijn mediain hashtagij vievâst:</p>
<p>Maadâsämikielâ: #gïelevåhkoe Umesämikielâ: #giällavahkkuo Pittáámsämikielâ: #giellavahkko Julevsämikielâ: #giellavahkko Tavesämikielâ: #giellavahkku Anarâškielâ: #kielâokko Nuorttâlâškielâ: #ǩiõllneä’ttel</p>
</body></document>
