<document xml:lang="smn" id="no_id"><header><title>Sosiaal- já tiervâsvuođâministeriö: Koronaepidemia huánnán – tekstâviestâ kuávlulij ravvui toorjân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/03/koronaepidemia-huannan-tekstaviesta-kuavlulij-ravvui-toorjan/?lang=an</origFileName><parallel_text xml:lang="fin" location="stm:_koronaepidemia_vaikeutuu_-_tekstiviesti_alueellisten_ohjeiden_tueksi.html"/><parallel_text xml:lang="sme" location="sosiala-_ja_dearvvasvuohtaministeriija:_koronaepidemiija_vattasnuvva_-_deakstadiedahus_guvllolas_ravvagiid_doarjjan.html"/><parallel_text xml:lang="sms" location="sosiaal-_da_tiorvasvuottministeria:_koronaepidemia_vaigsmaavv_-_te_ksttsaakk_vooudlaz_vuappoozzi_tuarjjan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sosiaal- já tiervâsvuođâministeriö: Koronaepidemia huánnán – tekstâviestâ kuávlulij ravvui toorjân</p>
<p>Koronavirustile lii huánánâm masa jyehi kuávlust Suomâst majemui ohoi ääigi. Ko tile lii sierâ kuávluin sierâlágán, te meid avžuuttâsah já raijiittâsah sättih leđe sierâlágáneh.</p>
<p>Avžuuttâsâi já raijiittâsâi ulmen lii estiđ koronavirus levânem, turviđ tiervâsvuođâhuolâttâs kyeddimnaavcâ já suojâliđ eromâšávt ulmuid, kiäh kuleh riskâjuávkun.</p>
<p>Sosiaal- já tiervâsvuođâministeriö lii sooppâm syemmilij puhelinoperaattorijguin já etikuávdášlájádâsâiguin, ete Suomâst tuáimee operaattorij operaattorsopâmuššáid vuolgâttuvvoo koronavirusân kyeskee tekstâviestâ.</p>
<p>Viestâst avžuutteh nuávdittiđ adelum avžuuttâsâid já raijiittâsâid, vâi tavdâ jaska leevvânmist. Viestâ siskáldâs lii: ” <em type="italic">STM koronatiäđáttâs: Epidemiatile Suomâst huánnán. Suoijii jieijâd já iärásijd. Nuávdit jieijâd kuávlu avžuuttâsâid já raijiittâsâid. Lasetiäđuh thl.fi/alueet” </em></p>
<p>Kuávluliih raijiittâsah já avžuuttâsah láá nurrum pyecceetipšopirrâduvâi viermisiijđoin, moi čujottâsâid Tiervâsvuođâ já pyereestvaijeem lájádâs lii nuurrâm oovtâ siijđon:</p>
<list><p type="listitem">Koronaepidemia: alueiden tilanne, suositukset ja rajoitukset (koronaepidemia: kuávlui tile, avžuuttâsah já raijiittâsah)</p>
</list><p>Tekstâviestâ lii ohtâ tain tooimâin, moin jyehih tiäđu koronaepidemiatile huánnánmist. Viestâ vuolgâttuvvoo suomâkielân, ruotâkielân, eŋgâlâskielân já tavesämikielân.</p>
<p>Viestâid vuolgâtškyetih koskoho juovlâmáánu 2. peeivi. Toimânadelem operaattoráid vuálgá ovdil koskâpeeivi já palvâlus vuálgá joton forgâ ton maŋa. Viestah toimâttuvvojeh sierâ mudoin, te toh sättih puáttiđ ulmuid sierâ aaigijn.</p>
<p type="title">Lasetiäđuh</p>
<p>kiärgusvuotâhovdâ Pekka Tulokas, STM, p. 0295 163 202, ovdânommâ.suhânommâ@stm.fi</p>
</body></document>
