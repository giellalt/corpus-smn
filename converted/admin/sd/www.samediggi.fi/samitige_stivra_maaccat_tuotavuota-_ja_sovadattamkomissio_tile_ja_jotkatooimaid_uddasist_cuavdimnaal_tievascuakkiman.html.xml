<document xml:lang="smn" id="no_id"><header><title>Sämitige stivrâ maaccât tuotâvuotâ- já sovâdâttâmkomissio tile já jotkâtooimâid uđđâsist čuávdimnáál tievâsčuákkimân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>231</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/09/05/samitige-stivra-maaccat-tuotavuota-ja-sovadattamkomissio-tile-ja-jotkatooimaid-uddasist-cuavdimnaal-tievascuakkiman/?lang=an</origFileName><parallel_text xml:lang="fin" location="saamelaiskarajien_hallitus_palauttaa_totuus-_ja_sovintokomission_tilanteen_ja_jatkotoimet_uudelleen_ratkaistavaksi_tayskokoukselle_.html"/><parallel_text xml:lang="sme" location="samedikki_stivra_mahcaha_duohtavuoda-_ja_soabadankommisuvnna_assi_ja_dan_guoski_joatkkadoaimmaid_dievascoahkkimii_oddasit_giedahallama_varas_.html"/><parallel_text xml:lang="sms" location="saa_mtee_gg_halltos_maaccad_tuottvuott-_da_suavadvuottkomissio-_vue_jj_da_juatkktaaimaid_o_ddest_cau_ddemnalla_tiuddsabbra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige stivrâ maaccât tuotâvuotâ- já sovâdâttâmkomissio tile já jotkâtooimâid uđđâsist čuávdimnáál tievâsčuákkimân</p>
<p><em type="italic">S </em><em type="italic">ämitige stivrâ meridij čuákkimist </em><em type="italic">31.8.2022 macâttiđ sämmilij tuotâvuotâ- já sovâdâttâmkomissio tile já jotkâtooimâid uđđâsist čuávdimnáál tievâsčuákkimân. Tievâsčuákkimist ij lamaš miärádâs tovâdijn tiätu tast, ete pargo kosk </em><em type="italic">â </em><em type="italic">ldittem ij lah máhđulâš nuuvt, ete komissio já ton pargeeh iä luovâsmittuuččii pargostis já pargo návt nuvâččij. Stivrâ meridij lasseen kuullâđ kirjálávt sämiseervijd já ovtâskâs sämmilijd </em><em type="italic">ääšist </em><em type="italic">. </em></p>
<p>Stivrâ pahudij, ete Sämitige čuákkim miärádâs sirdeđ tuotâvuotâ- já sovâdâttâmkomissio komissaarij valjim ovdâskulij já toollâđ proosees joođhâ uásild puudâ ij paste puoh oosij uásild olášuttiđ. Tuotâvuotâ- já sovâdâttâmkomissio pargo koskâldittem ij lah máhđulâš nuuvt, ete komissio já ton pargeeh iä luovâsmittuuččii pargostis já pargo návt nuvâččij.</p>
<p>Taat tiätu ij lah lamaš Sämitige tievâsčuákkim kiävtust miärádâs tovâdijn já tondiet stivrâ meridij macâttiđ ääši Sämitige tievâsčuákkimân uđđâsist čuávdimnáál. Sämitige stivrâ valmâštâlškuát čohčâmáánu loopâst toollâmnáál paijeelmiärálii tievâsčuákkim tuotâvuotâ- já sovâdâttâmkomissio pargo háárán.</p>
<p>Stivrâ tuárju Nuorttâlij sijdâčuákkim tuoivuu juátkiđ proosees nuorttâsämmilij uásild. Stivrâ tuáivu, ete tuotâvuotâ- já sovâdâttâmkomissio pargo ovdeduvvoo nuorttâsämmilij uásild Sämitige tievâsčuákkim miärádâsâst peerusthánnáá.</p>
<p type="title">Stivrâ pivdá kirjálijd kommentijd</p>
<p>Sämitige stivrâ movtijdit sämiseervijd já ovtâskâs sämmilijd adelijd kirjálijd kommentijd sämmilij tuotâvuotâ- já sovâdâttâmkomissio tilán sehe uđđâ komissaarij valjiimân.</p>
<p>Kommentijd puáhtá vuolgâttiđ sämitige čäällimkode kirjimkontturân 19.9.2022 tme 16 räi šleđgâpoostâ peht info@samediggi.fi tâi poostâ peht čujottâsân Sämitigge, Menesjärventie 2 A, 99870 Aanaar.</p>
<p>Sämitige čuákkimäššikirjeh láá dokumentijn tääbbin .</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
</body></document>
