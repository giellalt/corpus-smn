<document xml:lang="smn" id="no_id"><header><title>Samediggi - Saamelaiskäräjät - Bohccostallit –juávkku Avelist oovdâst säminuorâid Oulust</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>327</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=464&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=464_lang=finnish.html"/><parallel_text xml:lang="sme" location="index2.php_option=com_content_task=view_id=464_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bohccostallit –juávkku Avelist oovdâst säminuorâid Oulust</p>
<p>Avveel vyeliškoovlâ</p>
<p><em type="italic">Bohccostallit </em></p>
<p>–tanssâjuávkku vuálgá ovdâstiđ säminuorâid väldikodálii MOVES -tanssâtábáhtusân, mii uárnejuvvoo 20. – 22. vyesimáánu Oulust. Juávhu stivrejeijee, máttáátteijee Bigga-Helena Magga muštâlij, et sun finnij idea taansân jakutialii</p>
<p><em type="italic">Sykkys </em></p>
<p>–tanssâjuávhust, mii lávdástâlâi Anarist Ijâttis ijjâ –muusiktábáhtusâst porgemáánust 2010.</p>
<p>Säminuorâi taaidâtábáhtus čokkij njuhčâmáánu majemuu peeivi Ucjuv kirkkosiijdâ škoovlân paijeel 350 párnážid já nuorrâd stivrejeijeidiskuin sämikuávlu škoovlâin. Ucjuvlâš Titta Rasmus, kote jođettij tábáhtus aanaarlâš Mikke Näkkäläjärvijn, algâttij Säämi suuvâ lavluu moos keččeeh uásálistii. Ucjuv kieskâd väljejum kieldâhovdâ <em type="italic">Matti Korkala </em>puovtij tilálâšvuotân kieldâ tiervâttâs. Tanssâčáittuseh pessii joton ko páihálij nuorâi bändi Moivvas lâi suáittám. </p>
<p>Tábáhtus válduteeman lâi väldikodálii Nuorâ Kulttuur –tábáhtus miäldásávt tanssâ. Ucjuuhân al-mottettii 13 juávkkud sehe ohtâ soolotánssájeijee, já ohtsis läävdi alne tánssájii aldasáid čyeti nuorrâd. Šlaajâin pivnohumos lâi tááláštanssâ, mon lasseen lijji kátutaansah sehe etnisiih taansah. Tanssâkavalkaad ruámárin toimii Tiina Sanila-Aikio Anarist, Solgryn Bär Tiänust sekä Anna Näkkäläjärvi Ucjuuvâst.</p>
<p>Sämitigge juovij stipendijd tanssâpuđâldâs juátkim movtijditmân. Stipendijd ožžuu Kärigâsnjaargâ <em type="italic">Sápmi salmiak </em>–juávkku sehe 8-ihásâš soolotánssájeijee <em type="italic">Biret-Inga Pieski </em>, Iänuduv luvâttuv <em type="italic">Oarjánnieiddat </em>, Vuáču škoovlâ <em type="italic">Vuohču Ritmajoavkku </em>, Avveel luvâttuv juávkku <em type="italic">Villasat </em>sehe Avveel vyeliškoovlâ juávkku <em type="italic">Bohccostallit </em>. Mainâšum juávhui lasseen kavalkadist lávdástellii <em type="italic">Muzehat </em>já <em type="italic">The Kids </em>Kärigâsnjaargâst, <em type="italic">Geishat </em>, <em type="italic">Nauhattaret </em>já <em type="italic">Systema </em>Ucjuuvâst sehe <em type="italic">Skä´mm </em>Čevetjäävrist. Vaidâlittee, et Njuárgám kyehti juávhu <em type="italic">Njuorggán </em>sehe <em type="italic">Áron ja Juuso </em>iä puáhtámgin lávdástâllâđ, veikkâ lijjii almottâttâm. </p>
<p>Tanssâkavalkaad lasseen uárnejuvvojii Ucjuuvâst peeivi miätá jieškote-uvlágáneh pargopáájáh, moi orniimist västidij Sämitige haldâšem já Anne Kirste Aikio jodettem Johtti Nuorra –proojeekt. Arttân llijjii kreatiivlâš puđâldem, silbâtyejeh, kovekieđâvuššâm, sämimáccuhân kárvudâttâm, bändisuáittu sehe rap-muusik. Movtigumoseh kuhesmáđháliih ijâstellii Ucjuv škoovlâst vâi peessih uásálistiđ pargopáájáid tállán iđedist ovdil tanssâkišto algâttem. Pargopáájáid liččii lamaš haluliih eenâb ko äigi já sajeh adelii piärán. Pivnohumos páájáin lâi silbâtyejipáájá.</p>
<p>Taaidâtábáhtus lâi uáli pyereest luhostum. Tot lii siäiluttâm sajattuvâs sämipárnái já –nuorâi sehe sii máttáátteijei tehálâžžân teivâdensaijeen. Lasseen tot fáálá máhđulâšvuođâ pyehtiđ uáinusân škoovlâi mättim já kulttuurpuđâldâs. Puáttee ive lii väldikodálâš teeman muusik, já juurdân lii orniđ Säminuorâi taaidâtábáhtus stuárráábin ko kuássin uđđâ kulttuurkuávdáást Sajosist.</p>
<p>Koveh: Hannu Kangasniemi</p>
</body></document>
