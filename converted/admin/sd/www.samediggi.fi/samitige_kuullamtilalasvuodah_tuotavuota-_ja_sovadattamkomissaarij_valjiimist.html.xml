<document xml:lang="smn" id="no_id"><header><title>Sämitige kuullâmtilálâšvuođah tuotâvuotâ- já sovâdâttâmkomissaarij valjiimist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>377</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/28/samitige-kuullamtilalasvuodah-tuotavuota-ja-sovadattamkomissaarij-valjiimist/?lang=an</origFileName><parallel_text xml:lang="fin" location="saamelaiskarajien_kuulemistilaisuudet_totuus-_ja_sovintokomissaarien_valintoja_koskien.html"/><parallel_text xml:lang="sme" location="samedikki_gullandilalasvuodat_guoskkadin_duohtavuoda-_ja_soabadankomissaraid_valljema.html"/><parallel_text xml:lang="sms" location="saa_mtee_gg_kuullampoodd_tuottvuott-_da_suavadvuottkomissaari_va_lljummsid_kuoskee_l.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige kuullâmtilálâšvuođah tuotâvuotâ- já sovâdâttâmkomissaarij valjiimist</p>
<p><em type="italic">Sämitigge uárnee kulâmijd sämiaalmugân tuotâvuotâ- já sovâdâttâmkomissaarij valjiimijn. Koronatile tiet tilálâšvuođah tuállojeh káidusohtâvuođâi peht. </em></p>
<p>Káiduskulâmeh uárnejuvvojeh Zoom-heiviittâs peht já kulâmáid puáhtá uásálistiđ jo-uv heiviittâs peht tâi nuuvt, ete suáittá puhelimáin. <em type="italic">Káiduskulâmáid kalga almottâttâđ muuneeld </em>majemustáá ton kuullâmtilálâšvuođâ oovdeb argâpeeivi tme 12.00 räi taan liiŋkâst ( https://link.webropolsurveys.com/S/9A23CFEB09B76748 ) tâi suáittimáin numerân 040 676 5102. Mij vuolgâttep almottâttâm ulmuid šleđgâpoostâ peht liiŋkâ kuullâmtilálâšvuođáid, uásálistemravvuid sehe eettisijd ravvuid tilálâšvuođâi savâstâllâm vuáđđun. </p>
<p>Kuullâmtilálâšvuođâi orniimist váldojeh huámmášumán jieškote-uv sämikielâjuávhuh sehe suomâkielâ. Toos lasseen tilálâšvuođâin váldojeh huámmášumán ulmuuh, kiäh ääsih sämmilij päikkikuávlu jieškote-uv kuávluin já ton ulguubeln. Puoh sämikielâlijn tilálâšvuođâin lii Zoom-heiviittâs peht uásálistdijn tulkkum sämikielâ-suomâkielâ.</p>
<p>Kuullâmtilálâšvuođâi saavâjođetteijen tuáimá psykiatrâlâš pyecceetipšoo Niila Rahko já čällen Sämitige má. vuávájeijee Heli Aikio.</p>
<p>Kuullâmtilálâšvuođah päddejuvvojeh já päädih siäiluttuvvojeh Sämitiggeest kyevti oho ääigi tilálâšvuođâ maŋa raportistem toorjân. Puoh kuullâmtilálâšvuođâin ráhtoo muštottemčáálus já muštottemčáállusij vuáđuld ráhtoo raapoort Sämitige stiivrâ já tievâsčuákkim anon komissaarij valjiimân kyeskee miärádâstoohâm toorjân.</p>
<p>Káiduskuullâmtilálâšvuođâi lasseen jieijâs uáinu tuotâvuotâ- já sovâdâttâmkomissaarijn vattum jiešvuođâin já máátust sehe torjuu iävtukkâssân orroo ulmuid puáhtá pyehtiđ oovdân Sämitiigán meid šleđgâpoostâ peht info(at)samediggi.fi , poostâ peht čujottâsân Sämitigge, Sajos, 99870 Aanaar <em type="italic">17.11.2020 räi </em>tâi puhelin peht muuneeld almottum puhelinaaigijn. </p>
<p type="title">Káiduskulâmij äigitavlu:</p>
<list><p type="listitem">Koskokko 4.11.2020 tme 18–20.30 suomâkielâlâš kuullâm</p>
<p type="listitem">Vuossargâ 9.11.2020 tme 18–20.30 tavesämikielâlâš kuullâm Aanaar kuávlust ässee ulmuid</p>
<p type="listitem">Majebargâ 10.11.2020 tme 18–20.30 tavesämikielâlâš kuullâm Vuáču kuávlust já sämmilij päikkikuávlu ulguubeln ässee ulmuid</p>
<p type="listitem">Koskokko 11.11.2020 tme 18–20.30 anarâškielâlâš kuullâm</p>
<p type="listitem">Tuorâstâh 12.11.2020 tme 18–20.30 sämmilâšnuorâi kuullâm</p>
<p type="listitem">Vuossargâ 16.11.2020 tme 18–20.30 tavesämikielâlâš kuullâm Ucjuv já Iänuduv kuávlust ässee ulmuid</p>
<p type="listitem">Majebargâ 17.11.2020 tme 18–20.30 nuorttâlâškielâlâš kuullâm</p>
</list><p><em type="italic">Káiduskulâmáid kalga almottâttâđ muuneeld </em>majemustáá ton kuullâmtilálâšvuođâ oovdeb argâpeeivi tme 12.00 räi taan liiŋkâst ( https://link.webropolsurveys.com/S/9A23CFEB09B76748 ) tâi suáittimáin numerân 040 676 5102. </p>
<p type="title" xml:lang="olo">Puhelinääigih:</p>
<list><p type="listitem">Vuossargâ 2.11.2020 tme 9–16.00 anarâškielâlâš puhelinkuullâm, Heli Aikio, puh. 040 676 5102 / 010 839 3107</p>
<p type="listitem">Majebargâ 3.11.2020 tme 9–16.00 tavesämikielâlâš puhelinkuullâm, Pia Ruotsala-Kangasniemi, puh. 040 726 2688 / 010 839 3106</p>
<p type="listitem">Koskokko 4.11.2020 tme 9–16.00 nuorttâlâškielâlâš puhelinkuullâm, Laura Olsén-Ljetoff, puh. 040 617 5113 / 010 839 3190</p>
<p type="listitem">Vástuppeivi 6.11.2020 tme 9–16.00 suomâkielâlâš puhelinkuullâm, Heli Aikio, puh. 040 676 5102 / 010 839 3107</p>
</list><p type="title">Lasetiäđuh</p>
<p>čällee, má. vuávájeijee Heli Aikio, 040 676 5102 / 010 839 3107, heli.aikio(at)samediggi.fi</p>
<p>saavâjođetteijee išedeijee Laura Olsén-Ljetoff, 040 617 5113 / 010 839 3190, laura.olsen-ljetoff(at)samediggi.fi</p>
<p>Sämitige siijđoh tuotâvuotâ- já sovâdâttâmkomissiost</p>
<p>Komissaariävtukkâsah</p>
<p xml:lang="fin"><em type="italic">Kove: Tarja Länsman </em></p>
</body></document>
