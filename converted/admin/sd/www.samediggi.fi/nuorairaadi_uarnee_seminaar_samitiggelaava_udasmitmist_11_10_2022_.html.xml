<document xml:lang="smn" id="no_id"><header><title>Nuorâirääđi uárnee seminaar sämitiggelaavâ uđâsmitmist 11.10.2022  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>240</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/04/nuorairaadi-uarnee-seminaar-samitiggelaava-udasmitmist-11-10-2022/?lang=an</origFileName><parallel_text xml:lang="fin" location="nuorisoneuvosto_jarjestaa_seminaarin_saamelaiskarajalain_uudistamisesta_11_10_2022_.html"/><parallel_text xml:lang="sme" location="nuoraidraddi_ordne_seminara_samediggelaga_odasmahttimis_11_10_2022_.html"/><parallel_text xml:lang="sms" location="nuorisuavtos_jaa_rjast_seminaar_saa_mte_gglaa_jj_oodummsest_11_10_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nuorâirääđi uárnee seminaar sämitiggelaavâ uđâsmitmist 11.10.2022</p>
<p>Nuorâirääđi uárnee Helsigist seminaar sämitiggelaavâ uđâsmitmist. Seminaar teeman lii <em type="italic">Säminuorâi puátteevuođâ huksiimin </em>. Tilálâšvuotâ uárnejuvvoo <em type="italic">Uccâparlamentist Aalmuglâšinfoost majebaargâ 11. roovvâdmáánu tijme 8.05–10.00 </em>. </p>
<p>– Nuorâirääđi haalijd pyehtiđ oovdân sämitiggelaavâ merhâšume säminuoráid sehe faallâđ saje savâstâlmân laavâ uđâsmitmist merideijeiguin, muštâl nuorâirääđi saavâjođetteijee Anni-Sofia Niittyvuopio.</p>
<p>– Tilálâšvuođâst sárnuh maaŋgah olmoošvuoigâdvuođâi äššitobdeeh, kiäiguin lii-uv mávsulâš peessâđ savâstâllâđ säminuorâi olmoošvuoigâdvuođâi já puátteevuođâ uáinust, juátká nuorâirääđi värisaavâjođetteijee Maria Mäkinen.</p>
<p>Tilálâšvuođâst oovdânpyehtih toimâkode iävtuttâsâst iävtuttum uđâsmitmijd, kuleh äššitobdeesahâvuáruid já savâstâleh laavâ uđâsmitmist eromâšávt säminuorâi uáinust. Tilálâšvuođâst lii kähvi- já iiđeedpittákuásuttem.</p>
<p>Tilálâšvuotâ lii ávus já tom puáhtá čuávvuđ meid káidusin. Tilálâšvuotâ päddejuvvoo. Pääihi alne uásálistem lii uáivildum vuosâsaajeest aalmugovdâsteijeid, ovdâskode pargeid já median. Tilálâšvuotâ uárnejuvvoo oovtâstpargoost Olmoošvuoigâdvuotâkuávdáin. Aalmuglâšinfo uksâ lekkâs tijme 8.00 já puáđidijn lii torvotärhistem sijjân, kiäh puátih ovdâskode ulguubeln.</p>
<p>Kuásuttem várás mij táttup almottem uásálistmist 9.10.2022 räi <em type="italic">tääbbin </em>. Tilálâšvuođâ puáhtá čuávvuđ káidusin Saijoos <em type="italic">Youtube-kanavast </em>. </p>
<p type="title">Seminaar ohjelm:</p>
<p>8.05 Kähvi- já iiđeedpittákuásuttem</p>
<p>8.15 Seminaar lekkâm, Olmoošvuoigâdvuotâkuávdáš, Susan Villa, äššitobdee</p>
<p>8.20 Nuorâirääđi sahâvuáru, Anni-Sofia Niittyvuopio, nuorâirääđi saavâjođetteijee</p>
<p>8.30 Uđâsmittem valmâštâllâmproosees, Yrsa Nyman, riehtiministeriö ráđádâllee virgeolmooš</p>
<p>8.40 Lahâiävtuttâs siskáldâs, Pirita Näkkäläjärvi, lahânubástus valmâštâllee toimâkode jeessân</p>
<p xml:lang="sme">8.50 Oovtviärdásâšvuođâváldálii sahâvuáru, Kristina Stenman</p>
<p>9.00 Amnesty sahâvuáru, Niina Laajapuro, olmoošvuoigâdvuotâpargo hovdâ</p>
<p>9.05 Olmoošvuoigâdvuotâlito sahâvuáru, Kaari Mattila, uáivičällee</p>
<p>9.10 Čuákánkiäsu, Tuomas Aslak Juuso, Sämitige saavâjođetteijee</p>
<p>9.20 Savâstâllâm</p>
<p>9.55 Tilálâšvuođâ lopâttem </p>
<p>Uáppáásm nuorâirääđi ciälkkámušân sämitiggelaavâ nubástus valmâštâllee toimâkode smiettâmušâst <em type="italic">tääbbin </em>. </p>
<p type="title">Lasetiäđuh:</p>
<p>Anni-Sofia Niittyvuopio nuorâirääđi saavâjođetteijee anni-sofia.niittyvuopio(a)samediggi.fi 040 610 7905</p>
<p>Elli-Marja Hetta nuorâičällee elli-marja.hetta(a)samediggi.fi 050 382 5179</p>
</body></document>
