<document xml:lang="smn" id="no_id"><header><title>KOLLEKIELÂ – Tave-eennâmlâš sämikielâ kielâpalhâšume juáhhoo čohčuv 2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>197</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/03/kollekiela-tave-eennamlas-samikiela-kielapalhasume-juahhoo-cohcuv-2022/?lang=an</origFileName><parallel_text xml:lang="fin" location="gollegiella_-_pohjoismainen_saamen_kielen_kielipalkinto_jaetaan_syksylla_2022.html"/><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_2022.html"/><parallel_text xml:lang="sms" location="ta_vvjannmallas_saa_mkiol_kiollcistt_jue_jjet_cahcca_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">KOLLEKIELÂ – Tave-eennâmlâš sämikielâ kielâpalhâšume juáhhoo čohčuv 2022</p>
<p>Kollekielâ – Tave-eennâmlâš säämi kielâpalhâšume juáhhoo 10. tove čohčuv 2022 sämmilâšaašijn västideijee ministerij já Sämitigij saavâjođetteijei kuáhtáámist, mii uárnejuvvoo maŋesčoovčâ Ruotâst. Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâi oovdedmist.</p>
<p>Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâi oovdedmist. Kollekielâ palhâšume láá vuáđudâm Taažâ, Suomâ já Ruotâ sämmilâšaašijn västideijee ministereh oovtâst tai enâmij Sämitiigij saavâjođetteijeiguin. Palhâšume juohhui vuossâmuu tove ive 2004 já tot juáhhoo jyehi nube ive. Palhâšume stuárudâh lii 15 000 eurod.</p>
<p><em type="italic">Kielâpalhâšume ulme </em></p>
<p>Kielâpalhâšume ulmen lii pyerediđ sämikielâi ovdedem tâi siäilum Taažâst, Ruotâst, Suomâst já Ruošâst.</p>
<p><em type="italic">Kii puáhtá finniđ palhâšume? </em></p>
<p>Kielâpalhâšume mieđettuvvoo ovtâskâsulmuid, juávhoid tâi siärváduvváid (meid servi, lájádâs) moh láá mávsulávt toimâm merhâšittee vuovvijn sämikielâ oovdedmân tâi siäilutmân. Palhâšume puáhtá mieđettiđ om. kirjálijn, njálmálijn tâi eres áánsuin, moh sajaduveh vijđáht jieškote-uv toimâsuorgijd. Palhâšume puáhtá jyehiđ kyevti palhâšumeuážžoo kooskâ.</p>
<p><em type="italic">Almoot jieijâd iävtukkâs! </em></p>
<p>Ovtâskâsolmooš, juávkku tâi siärvádâh Taažâst, Ruotâst, Suomâst já Ruošâst puáhtá toohâđ jieijâs iävtuttâs ive 2022 palhâšume uážžost. Iävtuttâs palhâšume uážžost já enâmustáá 1-2 siijđo kukkosâš kirjálâš vuáđustâllâm kalga toimâttiđ majemustáá <em type="italic">07.08.2022 </em>čujottâsân: </p>
<p xml:lang="sma">gollegiella@sametinget.se Gollegiella Sametinget Box 90 SE-981 22 Giron/Kiruna</p>
<p xml:lang="sme"><em type="italic">Lassidieđut: </em></p>
<p>Anita Kitok, árvuštâllâmkomitea čällee anita.kitok@sametinget.se +46 (0)980-681 98</p>
</body></document>
