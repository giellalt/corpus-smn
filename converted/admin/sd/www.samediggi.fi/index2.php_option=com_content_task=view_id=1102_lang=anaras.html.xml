<document xml:lang="smn" id="no_id"><header><title>Samediggi - Saamelaiskäräjät - Helsig já u&amp;#273;&amp;#273;âeennâm pyecceitipšompirrâdâh lii almostittám tavesämikielâlâš šlundevuo&amp;#273;â jieštipšo-ohjelm</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>236</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1102&amp;lang=anaras</origFileName><parallel_text xml:lang="fin" location="index2.php_option=com_content_task=view_id=1102_lang=finnish.html"/><parallel_text xml:lang="sme" location="index2.php_option=com_content_task=view_id=1102_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Helsig já uđđâeennâm pyecceitipšompirrâdâh lii almostittám tavesämikielâlâš šlundevuođâ jieštipšo-ohjelm</p>
<p>Helsig já Uđđâeennâm pyecceitipšompirrâduv pyevtittem Mielenterveystalo.fi-nettipalvâlus lii almostittám tavesämikielâlâš jieštipšo-ohjelm (</p>
<p>www.mielenterveystalo.fi/depresuvnnaiesdiksun</p>
<p>), mii lii uáivildum ulmuid, kiäin láá šlundomsymtoomeh. Ohjelm jurgâlempargoost já proojeektist láá lamaš mieldi meddei Laapi pyecceitipšompirrâdâh já Sämitigge.</p>
<p>Šlundevuođâ jieštipšo-ohjelm fáálá tiäđu šlundevuođâst já tyeijipiergâsijd tast cevziimân. Kevttee puáhtá moonnâđ čoođâ ubâ jieštipšo-ohjelm tâi valjiđ hiäivulumâšijd tyeijipiergâsijd tađe mield, moh oroh ávhálâžžân. Ohjelm puáhtá kevttiđ jiečânâs tâi ávhástâllâđ toin jo tuáimee toorjuu/tipšom iššeen. Ohjelm puáhtá kevttiđ veikkâ ij ličij šlundomvuođâ diagnoos. Jieštipšo-ohjelmist láá kulmâ uási:</p>
<p xml:lang="fin">1. LAM-UV ŠLUNDOM?</p>
<p xml:lang="vep">2. NUBÁSTUV KUÁVLUN</p>
<p xml:lang="vep">3. SUNDE OVDÂSKULIJ</p>
<p>Šlundevuođâ jieštipšo-ohjelmist kevttejum vyevvih vuáđuduvvojeh tutkum tiätun já ohjelm rähtimist láá lamaš fáárust škovliittum hárjánemäššitobdeeh.</p>
<p><span type="quote">”Šlundevuođâ jieštipšo-ohjelm uáivilin lii oovdeeldestiđ šlundomsymptoomij viäránem amas kevttee tarbâšiđ ucâluđ nanodub tipšom vuálá. Kuittâg meiddei tiervâsvuođâsyergi áámmâtulmuuh pyehtih kevttiđ ohjelm sii pargo toorjân”</span>, paahud Mielâtiervâsvuođâtáálu proojeekthovdâ Marko Muukka. <span type="quote">”Lii ain tehálub, et láá fáállun eresláváneh moderneh molsâiävtuh, puoh iä taarbâš tâi haalijd moonnâđ áámmâtiše pirrâdâhân. Jis šlundomvuotân taarbâš lävvidub toorjuu, te HUP:st láá fáállun meddei šlundomvuođâ nettiterapiaohjelm (suomâkielâlâš). Nettiterapian puáhtá stivrosuđ pirrâ Suomâ tuáhtár vuolgâttâsáin”</span>. Muuka mield nettivuáđulâš išedemvyevvih lasaneh nanosávt: <span type="quote">”Maaŋgah kuátueennâmlâš já aalmugkoskâsâš tuáimeeh láá almostittám ereslávánijd ohjelmijd já puátteevuođâst liähtu tuše lassaan”</span>.</p>
<p>HUP lii finnim staatâvarijministeriö Šleđgâlâš ášástâllâm já demokratia jođálmittemohjelmist (SADe, www.thl.fi/sadesote) ruttâdem iivijd 2013-2015 Mielenterveystalo.fi-nettipalvâlus ovdedimân já levâttâmân.</p>
<p>Lasetiäđuh,</p>
<p xml:lang="fin">Marko Muukka</p>
<p>projeekthovdâ</p>
<p>HUP-tiätuhaldâttâh</p>
<p xml:lang="nno">p.050 427 2049</p>
<p xml:lang="fin">www.mielenterveystalo.fi</p>
<p xml:lang="fin">Pia Ruotsala</p>
<p xml:lang="sme">Má hálddahushoavda</p>
<p>Sämitigge</p>
<p xml:lang="nno">p. +358 40 726 2688</p>
<p xml:lang="sme">www.samediggi.fi</p>
</body></document>
