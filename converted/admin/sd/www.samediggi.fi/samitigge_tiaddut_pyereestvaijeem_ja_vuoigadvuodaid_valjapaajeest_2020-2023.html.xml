<document xml:lang="smn" id="no_id"><header><title>Sämitigge tiäddut pyereestvaijeem já vuoigâdvuođâid valjâpaajeest 2020–2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/28/samitigge-tiaddut-pyereestvaijeem-ja-vuoigadvuodaid-valjapaajeest-2020-2023/?lang=an</origFileName><parallel_text xml:lang="fin" location="saamelaiskarajat_painottaa_hyvinvointia_ja_oikeuksia_vaalikaudella_2020-2023.html"/><parallel_text xml:lang="sme" location="samediggi_deattuha_buresbirgejumi_ja_rivttiid_valgabajis_2020-2023.html"/><parallel_text xml:lang="sms" location="saa_mte_gg_tea_ddad_puarastpi_rggummuz_da_vuoiggadvuodid_vaalpaa_jest_2020-2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge tiäddut pyereestvaijeem já vuoigâdvuođâid valjâpaajeest 2020–2023</p>
<p><em type="italic">Vástuppeeivi ornášum Sämitigge tiäddut nelji njunošteema moh lohtâseh sämmilâšsiärváduvâi pyereestvajemân já sämmilij algâaalmugvuoigâdvuođáid. </em></p>
<p>Tiäddučuágástâhhân valjâpajan 2020–2023 pajedii sämmilâškulttuurlaavâ valmâštâllâm, sämisopâmuš ratifisisten, sämmilij pyereestvaijeempalvâlusâi ovdedem sämmilij päikkikuávlust sehe sämmilâšsiärváduvâi kielâ- já kulttuurpalvâlusâi tuárjum sämmilij päikkikuávlu ulguubeln.</p>
<p>Neelji saje listo rahtui oovtâst puoh kyevtlovoovtâ sämitiggeairâs ráđádâlmijn, moh lijjii ornijdemčuákkim vuossâmuu peeivi ráđádâllâmpuudâ ääigi.</p>
<p>Neelji saje listo tuhhiittui virgálávt oovtmielâlávt Sämitige ornijdemčuákkim nube peeivi tollum vuolgâttâssavâstâlmist, mii kuoskâi valjâpaje toimâ- já ekonomiavuáváámân 2020–2023.</p>
<p>-Sämitige ornijdemčuákkimist kyevti peeivi ääigi tollum savâstâlmeh čaittii čielgâsávt, moh teemah láá teháliih puoh sämmiláid. Neelji prioriteet já eres vuolgâttâssavâstâlmist oovdânpuohtum aašij vuáđuld lii pyeri valmâštâlškyettiđ ohtsii toimâ- já ekonomiavuávám oles valjâpajan, iätá Sämitige uđđâ saavâjođetteijee Tuomas Aslak Juuso.</p>
<p>Sämitigge toolâi vástuppeeivi saavâjođetteijee- já stivrâvaaljâid. Lasseen Sämitigge valjij oovtmielâlávt airâsijd Sämitige lävdikuddijd, rađđijd já eres tehálâš pargojuávhoid.</p>
<p>Kove: Ville-Riiko Fofonoff/ Sämitigge</p>
<p type="title">Lasetiäđuh:</p>
<p>Sämitige saavâjođetteijee Tuomas Aslak Juuso puh. 040 187 1331, tuomas.juuso(at)samediggi.fi</p>
</body></document>
