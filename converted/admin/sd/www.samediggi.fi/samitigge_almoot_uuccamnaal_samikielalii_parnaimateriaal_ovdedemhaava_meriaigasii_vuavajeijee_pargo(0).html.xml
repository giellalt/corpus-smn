<document xml:lang="smn" id="no_id"><header><title>Sämitigge almoot uuccâmnáál sämikielâlii párnáimateriaal ovdedemhaavâ meriáigásii vuávájeijee pargo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/17/saamelaiskarajat-ilmoittaa-haettavaksi-saamenkielisen-lastenmateriaalin-kehittamishankkeen-maaraaikaisen-suunnittelijan-tehtavan-2/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_saamenkielisen_lastenmateriaalin_kehittamishankkeen_maaraaikaisen_suunnittelijan_tehtavan(0).html"/><parallel_text xml:lang="sme" location="samediggi_almmuha_ohcan_lahkai_samegielat_manaidmateriala_ovddidanproseavtta_mearreaigasas_planejeaddji_barggu.html"/><parallel_text xml:lang="sms" location="saa_mte_gg_i_lmmat_ooccamnalla_saa_mkiollsaz_paarnaimateriaal_ooudeemha_ngkkoozz_mie_rraiggsaz_plaanni_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál sämikielâlii párnáimateriaal ovdedemhaavâ meriáigásii vuávájeijee pargo</p>
<p>Pargo álgá sopâmuš mield nuuvt jotelávt ko máhđulâš já pištá 30.12.2022 räi.</p>
<p>Materiaalpargee pargon lii vuáváđ já koordinistiđ sämmilii arâšoddâdem materiaal pyevtittem kuulmâ sämikielân sehe pyevtittiđ já peividiđ siskáldâsâid Kuáti.fi- materiaalpaaŋkin. Lasseen paargon kulá pedagooglii materiaal vuávám, koordinistem já pyevtittem oovtâstpargoost kielâpiervâlstivrejeijein já nubbijd materiaalvuávájeijein. Vuávájeijee pargoid kulá meid sämikielâlii kielâ iäláskittee tooimâ vuávám já olášuttem Helsig kuávlust. Vuávájeijee västid haavâ vuáváámist, olášutmist já raportistmist. Haavâst västid sämikielâ toimâttâh já hovdân tuáimá kielâtorvočällee.</p>
<p>Tohálâšvuotâvátámâššân lii pargo vááttám hiäivulâš škovlim já sämikielâ táiđu (asâttâs 1727/95). Pargo miänástuvvee hoittáámist išedeh šiev sämmilâškulttuur tubdâm, sämmilii arâšoddâdem já pedagogiik tubdâm, materiaalpargo já digitaallii toimâpirrâs tubdâm sehe naavcah jiečânâs vuávámpaargon já olášutmân oovtâstpargoost eres tuáimeiguin. Pargo puáhtá anneeđ sistees mađhâšem. Pargoost nuávditteh kyevti mánuppaje keččâlemääigi.</p>
<p>Vuávájeijee pälkki meriduvvoo Sämitige pälkkivuáháduv vátávâšvuotâtääsi IV/III-IV mield (vuáđupälkki 2698,37–2649,02 e). Vuáđupäälhi lasseen máksojeh sämikuávlu lase 24 % já pargohárjánem mield miärášuvvee hárjánemlaseh. Vuávájeijee pargosaje lii Säämi kulttuurkuávdáš Sajosist, já pargo hoittám uásild káiduspargon lii sopâmuš mield máhđulâš. Rijjâhámásijd pargoucâmušâid lahtosijdiskuin kalga toimâttiđ 30.36.2022 tme 16.00 räi čujottâssân https://www.sympahr.net/public/pq.aspx?c3adffa7</p>
<p>Lasetiäđuid pargoost addel kielâtorvočällee Anne Kirste Aikio, anne-kirste.aikio@samediggi.fi / puh. 010 839 3124.</p>
<p>Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 15.6.2022 Sämitigge</p>
</body></document>
