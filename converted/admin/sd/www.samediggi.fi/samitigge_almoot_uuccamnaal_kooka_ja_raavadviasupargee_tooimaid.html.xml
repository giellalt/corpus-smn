<document xml:lang="smn" id="no_id"><header><title>Sämitigge almoot uuccâmnáál kookâ já raavâdviäsupargee tooimâid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>375</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/14/samitigge-almoot-uuccamnaal-kooka-ja-raavadviasupargee-tooimaid/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_kokin_ja_ravintolatyontekijan_tehtavat.html"/><parallel_text xml:lang="sme" location="samediggi_almmuha_ohcanlahkai_goahka_ja_restaurangngabargi_bargguid.html"/><parallel_text xml:lang="sms" location="saa_mte_gg_i_lmmat_ooccamnalla_kookk_da_poorrampai_kktuajjla_tuajaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál kookâ já raavâdviäsupargee tooimâid</p>
<p type="title">Kokkâ/raavâdviäsupargee</p>
<p>Aanaar markkânân Juvduujuv riidon huksejum sämikulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>
<p>Mij uuccâp Saijoos raavâdviäsun paargon irâtteijeeluándulii, jiešráđálii, positiivlii, njyebžilis já áámmáttáiđulii sehe šiev vuáruvaikuttâstááiđuid omâsteijee kookâ meriáigásii pargokoskâvuotân 14.1.2019 – 31.12.2019. räi.</p>
<p>Maaŋgâpiälásâš pargo ana sistees peivimáállás já vitriinpyevtittâsâi rähtim, čuákkimfalâdem, äššigâspalvâlem, tukkutiilámij hoittám, liitij, piergâsij já kievkkântiilij putesin toollâm sehe eres raavâdviäsu almolijd pargoid.</p>
<p>Occein mij tuáivup paargon hiäivulii škovlimtuáváá, tuárvi kuhes pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 9-17.</p>
<p>Tohálâšvuotâiähtun lii pargo vaattâm hiäivulâš škovlim já sämikielâ táiđu (asâttâs 1727/95). Pargo miänástuvvee hoittám váátá vijđes sämikulttuur tubdâm.</p>
<p>Mij faallâp tunjin jiešráđálii já maaŋgâpiälálii pargo sehe hävskis juávhu tuu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/II miäldásávt (1879,22/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh. Saje tiävdoo tállán, ko hiäivulâš occee kávnoo.</p>
<p>Lasetiäđuid pargoost addel markkânistemhovdâ Katariina Guttorm 010 839 3109. Ucâmušâid lahtosijdiskuin kalga vuolgâttiđ čujottâsân info@samediggi.fi majemustáá 4.1.2019.</p>
<p>Lasetiäđuh Sajosist já Sämitiggeest láá nettisiijđoin <em type="italic">www.sajos.fi </em>já www.samediggi.fi </p>
<p type="title">Raavâdviäsupargee</p>
<p>Aanaar markkânân Juvduujuv riidon huksejum sämikulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>
<p>Mij uuccâp Sajosân paargon jiešráđálii, positiivlii, njyebžilis já šiev vuáruvaikuttâstááiđuid omâsteijee raavâdviäsupargee/lájádâshuolâtteijee meriáigásii pargokoskâvuotân 14.1.2019 – 31.12.2019 räi.</p>
<p>Maaŋgâpiälásâš pargo ana sistees kookâ išedem peivimáállás já vitriinpyevtittâsâi rähtimist, čuákkimfalâdem, äššigâspalvâlem já liitij, piergâsij já kievkkântiilij putesin toollâm sehe eres raavâdviäsu almolijd pargoid. Tun išedah lasseen Saijoos lájádâshuolâtteijee eres Sajosist orroo tiilij putesin tolâmist.</p>
<p>Occein mij tuáivup paargon hiäivulii škovlimtuáváá, tuárvi pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 9-17. Tohálâšvuotâiähtun lii pargo vaattâm škovlim já sämikielâ táiđu (asâttâs 1727/95). Pargo miänástuvvee hoittám váátá sämikulttuur tubdâm.</p>
<p>Mij faallâp tunjin jiešráđálii já maaŋgâpiälásii pargo sehe hävskis juávhu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/III miäldásávt (vuáđupälkki 1822,68 eurod/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh. Saje tiävdoo tállán ko hiäivulâš occee kávnoo.</p>
<p>Lasetiäđuid pargoost addel markkânistemhovdâ Katariina Guttorm 010 839 3109. Ucâmušâid lahtosijdiskuin kalga vuolgâttiđ čujottâsân info@samediggi.fi majemustáá 4.1.2019.</p>
<p>Lasetiäđuh Sajosist já Sämitiggeest láá nettisiijđoin <em type="italic">www.sajos.fi </em>já www.samediggi.fi </p>
</body></document>
