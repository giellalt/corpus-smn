<document xml:lang="smn" id="no_id"><header><title>Sämitigge almoot uuccâmnáál kulttuurčällee virge - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/27/samitigge-almoot-uuccamnaal-kulttuurcallee-virge/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_kulttuurisihteerin_viran.html"/><parallel_text xml:lang="sme" location="samediggi_almmuha_ohcan_lahkai_kulturcalli_virggi.html"/><parallel_text xml:lang="sms" location="saa_mte_gg_i_lmmat_ooccamnalla_kulttuurpiisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almoot uuccâmnáál kulttuurčällee virge</p>
<p>Kulttuurčällee pargoh láá miäruštâllum Sämitige pargo-oornigist 24 §. Kulttuurčällee pargon lii el. valmâštâllâđ sämmilij kulttuur kyeskee aašijd, hoittáđ sämmilâš kulttuurmeriruuđâ haldâšem kullee pargoid sehe toimâđ kulttuurlävdikode oovdânpyehten já čällen. Pargo álgá 2.5.2019.Virgesajan lii Sämitige toimâsaje sämmilij päikkikuávlust.</p>
<p>Asâttâsvuáđustâslâš tohálâšvuotâvátámâššân lii virge vaattâm škovlim já lasseen váttoo sämikielâ táiđu (asâttâs 1727/95). Virge miänástuvvee hoittám váátá pyeri sämikulttuur, sämmilii ärbivuáválii tiäđu já haaldâtlij pargoi tubdâm sehe puorijd oovtâstpargo- já vuáruvaikuttâstááiđuid. Mij vyerdip meid kiärgusvuođâ jiečânâs porgâmân sehe puorijd ornim- já tedduukierdâmnaavcâid.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2596,52 €/mp). Vuáđupäälhi lasseen máksojeh pargohárjánem mield meridum hárjánemlaseh sehe sämikuávlust porgâdijn 24 % sämikuávlu lase. Virgeest lii kuuđâ mánuppaje keččâlemäigi.</p>
<p>Ucâmušâid tuođâštusâiguin kalga toimâttiđ Sämitige čäällimkoodán 28.3.2019 tme 16.00 räi čujottâsân info@samediggi.fi Lasetiäđuid pargoost addel haldâttâhhovdâ Pia Ruotsala-Kangasniemi puh. 010 839 3106. Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 27.2.2019 Sämitigge</p>
</body></document>
