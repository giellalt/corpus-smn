<document xml:lang="smn" id="no_id"><header><title>Sämitigge juátká uuccâmääigi västideijee arâšoddâdemstivrejeijee meriáigásii paargon - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>257</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/30/samitigge-juatka-uuccamaaigi-vastideijee-arasoddademstivrejeijee-meriaigasii-paargon/?lang=an</origFileName><parallel_text xml:lang="fin" location="saamelaiskarajat_jatkaa_hakuaikaa_vastaavan_varhaiskasvatusohjaajan_maaraaikaiseen_tehtavaan.html"/><parallel_text xml:lang="sme" location="samediggi_joatka_ohcanaiggi_vastideaddji_arrabajasgeassinjodiheaddji_mearreaigasas_bargui.html"/><parallel_text xml:lang="sms" location="saa_mte_gg_jua_tkk_ooccamaai_j_va_stteei_ouddpeammohjjeei_mie_rraiggsaz_tuojju.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge juátká uuccâmääigi västideijee arâšoddâdemstivrejeijee meriáigásii paargon</p>
<p>Sämitigge almoot uuccâmnáál</p>
<p><em type="italic">Västideijee arâšoddâdemstivrejeijee meriáigásii pargo </em></p>
<p>Pargo álgá sopâmuš mield já pištá 31.12.2019 räi. Pargo älgim iähtun lii ruttâdem visásmittem já Sämitige já Anarâškielâ seervi ry koskâsii oovtâstpargosopâmuš vyeimist orroom. Västideijee arâšoddâdemstivrejeijee västid Anarâškielâ seervi ry paijeentoollâm kuulmâ kielâpiervâl – Aanaar Piervâl já Piäju sehe Avveel Kuáđi – arâšoddâdem stivriimist, oovdedmist já pargoviehâhaldâttuvâst. Seervist láá ohtsis käävci kielâpiervâlparged já ohtâ haldâttâhhovdâ. Kielâpiervâlijn láá ohtsis 28 párnážid. Västideijee arâšoddâdemstivrejeijee tuáimá Sämitige pargen, mutâ aldasii oovtâstpargoost Anarâškielâ seervi njunošijguin já pargeiguin.</p>
<p>Tohálâšvuotâvátámâššân lii pargo vaattâm škovlim, tego šoddâdemtiettuu kandidaat tođhos tâi sosiaal- já tiervâsvuotâsyergi áámmátollâškovlâtođhos, mii ana sistees arâšoddâdem uápuid. Toos lasseen váttoo sämikielâ táiđu (asâttâs sämitiggeest 1727/95). Pargo miänástuvvee hoittám iššeed pargohárjánem arâšoddâdem já haldâttuv syergist já pargoviehâjoođeetmist. Pargoost kalga tubdâđ arâšoddâdem vuolgâsoojijd, táárbuid já uulmijd. Pargoost tarbâšuvvojeh šiev vuáruvaikuttâstááiđuh sehe nahcâ porgâđ oovtâstpargo perruiguin, kielâpiervâlij eres pargeiguin já eres oovtâstpargokuomijguin. Västideijee arâšoddâdemstivrejeijee parga sämikielâ toimâttuvâst, mon hovdân tuáimá kielâtorvočällee. Pargoost lii kyevti mánuppaje keččâlemäigi. Väljejum olmooš kalga oovdânpyehtiđ tuhhiittettee váldus rikosregisterist (L 504/2002).</p>
<p>Stivrejeijee pälkki miärášuvá Sämitige pálkkááttemvuáháduv vátávâšvuotâtääsi IV já I juávhu mield (vuáđupälkki 2713,63 eurod/mp). Vuáđupäälhi lasseen máksojeh sämikuávlu lase 24 % já pargohárjánem mield miärášuvvee hárjánemlaseh. Västideijee stivrejeijee toimâsaje lii sämikulttuurkuávdáš Sajosist, já pargo tábáhtuvá uásild meid anarâškielâ kielâpiervâlijn Anarist já Avelist. Jieijâs auto lii pargoost velttidmettum. Rijjâhámásijd pargoucâmušâid lahtosijdiskuin kalga toimâttiđ Sämitige čäällimkoodán 22.2.2019 tme 16.00 räi čujottâsân info(at)samediggi.fi . Lasetiäđuid addel kielâtorvočällee Anne Kirste Aikio, anne-kirste.aikio(at)samediggi.fi / puh. 010 839 3124. Sämitige tooimân puáhtá uápásmuđ čujottâsâst www.samediggi.fi .</p>
<p>Anarist 17.1.2019 Sämitigge (almottâs peividum 30.1.2019)</p>
</body></document>
