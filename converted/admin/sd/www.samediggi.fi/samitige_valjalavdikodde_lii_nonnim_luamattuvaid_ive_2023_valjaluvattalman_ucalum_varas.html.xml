<document xml:lang="smn" id="no_id"><header><title>Sämitige valjâlävdikodde lii nonnim luámáttuvâid ive 2023 valjâluvâttâlmân ucâlum várás - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/samitige-valjalavdikodde-lii-nonnim-luamattuvaid-ive-2023-valjaluvattalman-ucalum-varas/?lang=an</origFileName><parallel_text xml:lang="fin" location="saamelaiskarajien_vaalilautakunta_on_vahvistanut_lomakkeet_vuoden_2023_vaaliluetteloon_hakeutumista_varten.html"/><parallel_text xml:lang="sme" location="samedikki_valgalavdegoddi_lea_nannen_skoviid_jagi_2023_valgalogahallamii_ohcama_varas.html"/><parallel_text xml:lang="sms" location="saa_mtee_gg_vaal-lu_vddka_dd_lij_raavaam_lomaakkid_ee_jj_2023_vaal-logsto_kke_oozzoottmoozz_vaaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige valjâlävdikodde lii nonnim luámáttuvâid ive 2023 valjâluvâttâlmân ucâlum várás</p>
<p>Sämitige valjâlävdikodde lii nonnim uuccâmluámáttuvâid ive 2023 sämitiggevaaljâi valjâluvâttâlmân ucâlum várás. Uuccâmluámáttuv puáhtá tevdiđ vuossâmuu keerdi meid šleđgâlávt.</p>
<p>Uuccâmluámáttuvah ive 2023 sämitiggevaaljâi valjâluvâttâlmân kalgeh leđe valjâlävdikode toimâttuvâst <em type="italic">31.12.2022 ovdil tme 16 </em>. Uuccâmluámáttuv puáhtá toimâttiđ šleđgâlávt, poostâ peht tâi tooimâtmáin uuccâmluámáttuv Sämitiigán valjâlävdikode toimâttâhân. </p>
<list><p type="listitem">Pivdem merkkiimist ive 2023 sämitige valjâluvâttâlmân <em type="italic">ŠLEĐGÂLÂŠ LUÁMÁTTÂH </em></p>
<p type="listitem">Pivdem merkkiimist ive 2023 sämitige valjâluvâttâlmân printtimnáál luámáttâh <em type="italic">LUÁMÁTTÂH PRINTTIM VÁRÁS </em></p>
</list><p type="title">Šleđgâlâš uuccâmluámáttâh</p>
<p>Tun kaavnah šleđgâlii luámáttuv Sämitige nettisiijđoin čujottâsâst <em type="italic">https://www.samediggi.fi/vaaljah-2023 </em>. Šleđgâliih luámáttuvah kávnojeh <em type="italic">anarâškielân </em>, <em type="italic">nuorttâlâškielân </em>, <em type="italic">tavesämikielân </em>já <em type="italic">suomâkielân </em>. </p>
<p type="title">Uuccâmluámáttuv toimâttem poostâ peht</p>
<p>Printtii uuccâmluámáttuv Sämitige nettisiijđoin čujottâsâst <em type="italic">https://www.samediggi.fi/vaaljah-2023 </em>tâi pivde tom valjâlävdikode toimâttuvâst. Vuolgât vuáláčallum uuccâmluámáttuv lahtosijguin poostâ peht čujottâsân: </p>
<p><em type="italic">Sämitige valjâlävdikodde </em>Säämi kulttuurkuávdáš Sajos Menesjärventie 2A 99870 INARI/AANAAR </p>
<p><em type="italic">Lasetiäđuid ucâlum háárán puáhtá tiäđuštâllâđ syeijejum šleđgâpoostâ peht </em>: </p>
<p>Syeijejum šleđgâpostâ: https://secmail.com/send/m7jcWH7B , vuástáväldee: vaalit@samediggi.fi</p>
<p>Anarist 6.10.2022</p>
<p><em type="italic">Sämitige valjâlävdikodde </em></p>
<p>Säämi kulttuurkuávdáš Sajos Menesjärventie 2A 99870 INARI/AANAAR</p>
<p>010 839 3155</p>
</body></document>
