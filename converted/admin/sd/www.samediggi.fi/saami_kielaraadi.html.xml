<document xml:lang="smn" id="no_id"><header><title>Säämi kielârääđi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>157</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/lavdikodeh/saami-kielaraadi/?lang=an</origFileName><parallel_text xml:lang="eng" location="sami_language_council.html"/><parallel_text xml:lang="fin" location="saamen_kielineuvosto.html"/><parallel_text xml:lang="sme" location="sami_giellaraddi.html"/><parallel_text xml:lang="sms" location="saa_m_kiollsuavtos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Säämi kielârääđi</p>
<p><em type="italic">Säämi kielârääđist láá ovdâstum puoh kulmâ Suomâst sarnum sämikielâ: tavesämikielâ, aanaarsämikielâ já nuorttâsämikielâ. </em></p>
<p>Kielârääđi pargon lii ereslasseen alnetoollâđ já ovdediđ Suomâst kevttum sämikielâid, adeliđ ravvuid já avžuuttâsâid kielâ- já nommâduvhuolâttâsân sehe terminologian lohtâseijee aašijn, ovdediđ kielâ tutkâmuš, jyehiđ tiäđu sämikielâin já uásálistiđ tave-eennâmlâš kielâohtsâšpaargon. Lasseen säämi kielârääđi addel oovtâst sämikielâ toimâttuvváin vaaljâpojijmield muštâlus sämitiigán sämikielâ kyeskee lahâasâttâs heivitmist sehe sämmilij kielâlâš vuoigâdvuođâi olášuumeest já kielâtile ovdánmist.</p>
<p><em type="italic">Kielârääđi jesâneh vaaljâpaajeest 2020-2023 </em></p>
<p><em type="italic">Jeessân: </em>Ljetoff Tauno, sj. Seurujärvi-Kari Irja, vsj. Aikio Matti Jääskö Neeta Valkeapää Niko Sara Magreta Eriksen Kati </p>
<p><em type="italic">Värijeessân: </em>Harju Terhi Magga Arla Magga-Vars Petra Seurujärvi Jussa Pautamo Ellen Magga Juhan-Tuommá Lukkari Sammol </p>
<p>Kielârääđist lii tehálâš poolitlâš rooli sämikielâlâš vuoigâdvuođâi koccen já sämikielâi ovdedeijen oovtâst sämitige čäällimkoddeest tuáimee sämikielâ toimâttuvváin.</p>
<p>Tehálâš uási kielârääđi pargoost lii ohtsâšpargo säämi kielâlävdikuddijn sehe eres sämi- já ucceeblovokieláin já kielâtutkâmuššáin pargee pelijguin, moh láá ovdâm. Kotus (Päikkieennâm kielâi kuávdáš). Kielârääđist láá meiddei ovdâsteijeeh Euroop ucceeblovokielâi toimâttuv (EBLUL) Suomâ uásáduv, FIBLUL stiivrâst.</p>
</body></document>
