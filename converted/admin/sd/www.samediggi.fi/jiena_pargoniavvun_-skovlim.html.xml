<document xml:lang="smn" id="no_id"><header><title>Jienâ pargoniävvun! -škovlim - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>316</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/17/jiena-pargoniavvun-skovlim/?lang=an</origFileName><parallel_text xml:lang="fin" location="aani_tyovalineena_-_valmennus.html"/><parallel_text xml:lang="sme" location="jietna_bargoneavvun_-skuvlejupmi.html"/><parallel_text xml:lang="sms" location="jionn_tuajjneavvan_-_ha_rjjtattmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jienâ pargoniävvun! -škovlim</p>
<p><em type="italic">Jienâčaittâleijee Susa Saukko škuávlee jienâkevttim syelimâšvuođáid kulttuurkuávdáš Sajosist 8.-10. roovvâdmáánu </em></p>
<p>Oholoopâ kukkosâš škovlim lii uáivildum jienâkevttimist já jieijâs jienâ máhđulâšvuođâin perustum ulmuid. Škovlim álgá vástuppeeivi ohtsii hárjuttâsâigijn já juátkoo lávurduv já pasepeeivi ucceeb pargojuávhuin, moin juáhážân lii väridum jieijâs stivrejum studioääigi.</p>
<p type="title">Susa lii uápis Muumijn</p>
<p>Jienâčaittâleijee já mentor Susa Saukko lii toimâm paijeen kyehti ihelovo jienâčaittâleijen já jienâpargo stivrejeijen. Sun lii stivrim puoh kuulmâ sämikielâlii Muumijd já iššeed tääl uásálisteijeid movtáskiđ jieijâs jienâkevttim máhđulâšvuođâin pargoniävvun.</p>
<p>– Tuubdâst jieijâs persovnlâš já karismaatlâš tááppád olgospyehtiđ jieijâd tuu jienâin! Jienâ mii rummâšist resonist puoh pyeremusávt mielâ ráávhudmân já nube tááhust lii kuhesáigásii vuáijoo pargo. Jienâčaittâleijee pargo lii ihana áámmát, iätá Susa.</p>
<p type="title">Škovlim lii kiäinu jienâpargoid</p>
<p>Sämitige škovlim- já oppâmateriaaltoimâttâh taarbâš eres ahasijd lohheid já jienâčaittâleijeid oppâmateriaalpargon fáárun. Škovliimân uásálisteijeeh pyehtih almottâttâđ lohhen sämikielâlijd oppâmateriaalprojektijd.</p>
<p type="title" xml:lang="kal">Äigitaavvâl</p>
<p>Vástuppeeivi tijme 16-20 ohtâsâš valmim kulttuurkuávdáš Sajos auditorio Dollast.</p>
<p>– huolâttemes pivtâstem pajalân já kietâspeeijâl fáárun</p>
<p>Lávurduv já pasepeeivi studiostivrimääigih ucc’juávhoid tijme 10-14 já 15-19.</p>
<p>Valmiimân váldoo 15 olmožid. Juáháš uásálist vástuppeeivi ohtâsii valmiimân jeđe oovtâ ucc’juávhu pargon oholoopâ ääigi. Ucc’juávhuh šaddeh väljejuđ vástuppeeivi pääihi alne. Valmiimist lii faallâmnáálá juhâmuš já uccâ peivipittáá. Koronatorvolâšvuođâst huolâttuvvoo. Valmim lii suomâkielân.</p>
<p type="title">Almottâtmeh šleđgâhäämist</p>
<p>Almottât jieijâd škovliimân majemustáá 30.9. taan liiŋkâ peht: https://link.webropolsurveys.com/S/34A088B721D5D1AC</p>
<p xml:lang="sme">Tiervâpuáttim! Pueʹtted tiõrvân! Bures boahtin! Tervetuloa!</p>
<p>Valmim orniv ohtsâšpargoost Sämitige škovlim- já oppâmateriaaltoimâttâh sehe Säämi máttááttâskuávdáá Arktisâš pedagogiik II, sämimáttááttâs digiviärmáduv -haahâ (ESR).</p>
<p type="title">Lasetiäđuh:</p>
<p>Petra Kuuva Oppâmateriaalčällee 040 677 2275 petra.kuuva@samediggi.fi</p>
<p xml:lang="sme">Marita Aikio Oppâmateriaalvuávájeijee 040 662 9018 marita.aikio@samediggi.fi</p>
<p>Arktisâš pedagogiik II, sämimáttááttâs digiviärmáduv -haahâ (ESR) Säämi máttááttâskuávdáš Unni Länsman 050 502 1357 unni.lansman@sogsakk.fi</p>
<p>Arktisâš pedagogiik II, sämimáttááttâs digiviärmáduv -haahâ lii Euroop sosiaalruttâduv ruttâdem haahâ, mon koordinist Säämi máttááttâskuávdáš. Uási olášutteijen lii Laapi ollâopâttâh. Ruttâdeijen fáárust láá meid Sämitigge, Iänáduv, Aanaar, Suáđikylá já Uccjuuvâ kieldah. Haahâ toimâäigi lii 1.1.2019-31.10.2021. Haavâ ulmen lii lasettiđ čuosâttâhjuávhui mättim uđđâ teknologiaid já uđđâ toimâkulttuurân sehe ovdediđ viärmádâttâm digitaallâšvuođâ iššeen kevttin. Haavâst lasetiäđuh Säämi máttááttâskuávdáá viermisiijđost www.sogsakk.fi/arktistapedagogiikkaa2 .</p>
</body></document>
