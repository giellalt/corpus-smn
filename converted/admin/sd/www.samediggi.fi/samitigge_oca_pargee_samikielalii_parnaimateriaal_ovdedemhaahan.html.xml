<document xml:lang="smn" id="no_id"><header><title>Sämitigge ocá pargee sämikielâlii párnáimateriaal ovdedemhaahân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>166</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/01/samitigge-oca-pargee-samikielalii-parnaimateriaal-ovdedemhaahan/?lang=an</origFileName><parallel_text xml:lang="fin" location="saamelaiskarajat_hakee_tyontekijaa_saamenkielisen_lastenmateriaalin_kehittamishankkeeseen.html"/><parallel_text xml:lang="sme" location="samediggi_ohca_bargi_samegielat_manaidmateriala_ovddidanprosektii.html"/><parallel_text xml:lang="sms" location="saa_mte_gg_oozz_tuajjla_saa_mkiollsaz_paarnaimateriaal_ooudasviikkamha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge ocá pargee sämikielâlii párnáimateriaal ovdedemhaahân</p>
<p>Sämitiggeest lii vyelgimin joton sämikielâlii párnáimateriaal ovdedemhaahâ. Haavâst lii tárguttâs pyevtittiđ vuálá škovlâahasáid čuosâttum materiaal kuulmâ sämikielân sämmilii arâšoddâdem já perrui kiävtun. Tiäddučuogâstâh lii vuálá škovlâahasáid hiäivulii digitaallii materiaalist, tego spellâheiviittâsah já šleđgâliih jienâkirjeh. Taan peht viggeh tuárjuđ arâšoddâdemohtâduvâid já perruid sämikielâ já sämikulttuur sirdemist já naanoodmist, sehe olášuttiđ sämipárnái oovtviärdásii vuoigâdvuođâ navdâšiđ tááláá ääigi párnáikulttuurist jieijâs kielân já jieijâs kulttuur vuáđuld. Haavâ taha máhđulâžžân máttááttâs- já kulttuurministeriö mieđettem sierânâstoorjâ.</p>
<p>Materiaalhaahân occoo meriáigásâš vuávájeijee kote västid haavâ vuáváámist, olášutmist já raportistmist. Pargo álgá sopâmuš mield nuuvt jotelávt ko máhđulâš já pištá 31.8.2019 räi. Haavâst västid sämikielâ toimâttâh já hovdân lii kielâtorvočällee. Hahâvuávájeijest vaattâp hiäivulii škovlim já sämikielâ tááiđu, já digitaallii toimâpirrâs tubdâm sehe naavcâ jiečânâs vuávámpaargon já olášutmân oovtâstpargoost sierâ tuáimeiguin. Oovtâstpargokyeimih láá ei. sämitige škovlim- já oppâmateriaaltoimâttâh já sämmilii arâšoddâdem ohtâduvah. Taa lii liŋkkâ pargoalmottâsân.</p>
<p>Sämitigge pivdá pargoucâmušâid lahtosijdiskuin 15.11. räi čujottâsân Sämitige čäällimkodde, Sajos, 99870 Aanaar.</p>
<p><em type="italic">Lasetiäđuid addel </em>kielâtorvočällee Anne Kirste Aikio, anne-kirste.aikio@samediggi.fi / puh. 010 839 3124. </p>
</body></document>
