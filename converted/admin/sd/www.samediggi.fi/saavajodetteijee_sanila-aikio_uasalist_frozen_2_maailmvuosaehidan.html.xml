<document xml:lang="smn" id="no_id"><header><title>Saavâjođetteijee Sanila-Aikio uásálist Frozen 2 maailmvuosâehidân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/04/saavajodetteijee-sanila-aikio-uasalist-frozen-2-maailmvuosaehidan/?lang=an</origFileName><parallel_text xml:lang="fin" location="puheenjohtaja_sanila-aikio_osallistuu_frozen_2_maailmanensi-iltaan.html"/><parallel_text xml:lang="sme" location="sagadoalli_sanila-aikio_oassalasta_frozen_2_mailmmivuosttaseahkedii.html"/><parallel_text xml:lang="sms" location="saaggjaa_dteei_sanila-aikio_vuassaatt_frozen_2_maai_lmvuossjea_kki_zze.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saavâjođetteijee Sanila-Aikio uásálist Frozen 2 maailmvuosâehidân</p>
<p><em type="italic">Sämitige saavâjođetteijeeh Tiina Sanila-Aikio, Aili Keskitalo (NO) ja Per-Olof Nutti (SE) sehe Sämirääđi saavâjođetteijee Åsa Larsson Blind uásálisteh Frozen 2 -elleekove maailmvuosâehidân Los Angelesist kuovâmáánu 7. peeivi 2019. </em></p>
<p><span type="quote">”Disney elleekoveh láá stuorrâ tobdoi elleekoveh. Lii jiäráskittee uáiniđ, ete mon ennuv sämikulttuur lii movtijdittâm elleekoverähteid já maht tot uáinoo elleekooveest”</span>, muštâl saavâjođetteijee Sanila-Aikio vuorduinis ovdil määđhi.</p>
<p><em type="italic">Sämidelegaatio Frozen 2 -elleekove lostâmediatilálâšvuođâst Oslost 22. já 23.9.2019. Kove: Lars Opstad / Sámidiggi &amp; Sámeráđđi. </em></p>
<p>Sämitige já Sämirääđi saavâjođetteijeeh väldih fáárun nieidâidis, kiäh láá puoh stuorrâ Frozen-fanih. Sanila-Aikio nieidâ Elli-Då´mnn Aikio (10-i.) vuálgá vuosâehidân.</p>
<p>Sämitigeh já Sämirääđi láá porgâm oovtâstpargo Walt Disney animaatiostudioin já uásálistem maailmvuosâehidân lii uási taan sopâmuš. Kollim ohtâvuođâst saavâjođetteijeeh teivih meid Frozen 2 -elleekove rähteid já animaatiojuávhu. Sijjân oovdânpuáhtoo meid Walt Disney animaatiostudio.</p>
<p>Sämitigeh já Sämirääđi tieđettii syeinimáánust 2019 , ete tavesämikielâlâš versio Frozen 2 -elleekooveest olášuttoo sämiaalmug já Walt Disney animaatiostudio oovtâstpargo puáđusin. Toos lasseen čohčâmáánust 2019 almostittii lasetiäđu oovtâstpargoost ko muštâlii sämmilii äššitobdeejuávhust já almostittii uásipeelij koskâsâš seremoniaallâš sopâmuš .</p>
<p type="title">Lasetiäđuh:</p>
<p>Saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p>Viestâdemčällee Johanna Alatorvinen puh. 010 8393140 / 040 663 4493, johanna.alatorvinen(at)samediggi.fi</p>
</body></document>
