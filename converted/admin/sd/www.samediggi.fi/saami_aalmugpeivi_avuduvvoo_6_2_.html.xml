<document xml:lang="smn" id="no_id"><header><title>Säämi aalmugpeivi ávuduvvoo 6.2. - Sämitige tooimân piäsá uápásmuđ Anarist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>449</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/30/saami-aalmugpeivi-avuduvvoo-6-2-samitige-tooiman-piasa-uapasmud-anarist/?lang=an</origFileName><parallel_text xml:lang="fin" location="saamelaisten_kansallispaivaa_vietetaan_6_2_.html"/><parallel_text xml:lang="sme" location="sami_albmotbeaivvi_avvudit_6_2.html"/><parallel_text xml:lang="sms" location="saa_mi_meersazpeei_v_vie_ttjet_6_2_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Säämi aalmugpeivi ávuduvvoo 6.2. – Sämitige tooimân piäsá uápásmuđ Anarist</p>
<p><em type="italic">Säämi aalmugpeivi ávuduvvoo jyehi ive kuovâmáánu 6. peeivi. Ávutuáluh láá ärbivuáválávt sierâ kuávluin Säämist já meid Säämi ulguubeln. Sämitige maaŋgâpiälásii tooimân piäsá uápásmuđ Säämi kulttuurkuávdáš Sajosist Anarist Sämitige ávus uuvsâi peeivi. </em></p>
<p>Sämitige saavâjođeteijee Tuomas Aslak Juuso tuáivut puohâid tiervâvpuáttim uápásmuđ Sämitige tooimân. – Veikkâ sämmilij vuáđulavâlâš jiešhaldâšem lii majemui aaigij lamaš ennuv savâstâlmijn, ij ain lah mijjân sämmiláidgin veltihánnáá aaibâs čielgâs, ete maid puoh tot mijjân keevâtlávt uáivild, Juuso iätá. Lii-uv eromâš suotâs návt aalmugpeeivi peessâđ pyehtiđ puohháid oovdân tom tehálii pargo, mii Sämitiggeest stuorrâ váimoin já äššitubdâmuššain pargoo, Juuso juátká.</p>
<p>Sämitige ávus uuvsâi peivi álgá Saijoos auditoriost tme 9.45 Sämitige saavâjođetteijee aalmugpeeivi tiervâttâssáin. Sämitige muusikkuávdáš, párnáikulttuurkuávdáš Mánnu já elleekovekuávdáš Skábma västideh peeivi ohjelmist. Sämitigge fáálá kuosijd juhlekäähvi já Saijoos raavâdviäsu Čaijust puáhtá uástiđ juhlepeivimáállás. Pääihi alne lii meid máhđulâš uásálistiđ vuárbumân, mast puáhtá vyeittiđ kyehti liipu Ijâttes ijjâ -festivaalân. Tilálâšvuotâ lii puohháid ávus.</p>
<p type="title">Ohjelm:</p>
<p>Tme 9.45, Sajos auditorio (45 min) Aalmugpeeivi videotiervâttâs | Sämitige saavâjođetteijee Tuomas Aslak Juuso Konsert: Vildá | Muusikkuávdáš</p>
<p>Tme 9.45, Sajos, Silba (45 min) Vuálá škovlâahasij párnáiohjelm | Säämi párnáikulttuurkuávdáš Mánnu</p>
<p>Tme 10.30-15.00, Sajos aula Uáppáásm Sämitige tooimân! Sämitige almos toimâttâh, škovlim-já oppâmateriaaltoimâttâh já sämikielâ toimâttâh oovdânpuáhtojeh. Mieldi ei. pinssipáájá já spellâmnurkke.</p>
<p>Tme 10.30 já 13.00, vyelgim Saijoos aulast Oppâmateriaal uápistemrieggee | Škovlim- já oppâmateriaaltoimâttâh</p>
<p>Tme 11.30 já 12.30, Sajos aula Livđum: Anna Morottaja | Muusikkuávdáš</p>
<p>Tme 14.00, Sajos auditorio (30 min) Dokument Isoisäni kieli (Äijihân kielâ) | Elleekovekuávdáš Skábma</p>
<p>Tme 15.00 Sajos auditorio (15 min) Saijoos oovdânpyehtimvideo</p>
<p>Tme 18.00 Sajos auditorio Revontulten räppäri (Kuovsâkkâsâi ráppár) dokumentelleekove | Elleekovekuávdáš Skábma</p>
<p type="title">Säämi aalmugpeivi</p>
<p>Säämi aalmugpeivi ávuduvvoo jyehi ive kuovâmáánu 6. peeivi. Tot lii ohtâ sämmilij liputtempeeivijn, mut lasseen nuuvt Suomâ, Ruotâ ko Taažâ-uv virgeomâhááh avžuutteh almolâš liputtem.</p>
<p>Säämi aalmugpeivi lii vala nuorâ juhlepeivi. Sämmilij kalenderân tot merkkejui ive 2004. Aalmugpeeivist meridui kuittâg jo ive 1992, já ton madduuh oleh paijeel čyeđe ive tuáhá, ihán 1917. Talle Taažâ Truándimist tollui vuossâmuš tave-eennâmlâš sämičuákkim, mon uáivilin lâi suogârdâllâđ sämmilij eellimmáhđulâšvuođâid já väldiđ pele sämmilijd kyeskee koččâmâššáid. Kieđâvuššum aartâin tehálumoseh lijjii jotemân, enâmij kevttimân, puásuituálun já škovlâjotemân lohtâseijee koččâmušah.</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p xml:lang="sms">Pia Ruotsala-Kangasniemi Haldâttâhhovdâ 010 839 3106 / 040 726 2688 pia.ruotsala@samediggi.fi</p>
<p>Johanna Alatorvinen Viestâdemčällee puh. 010 839 3140 / 040 663 4493 johanna.alatorvinen@samediggi.fi</p>
<p type="title">Liiŋkah:</p>
<p>Tiervâttâsah sämikielân</p>
<p>https://www.flickr.com/photos/samediggi-saamelaiskarajat/albums</p>
<list><p type="listitem">Sämitige Flickr-tilist tun kaavnah kuuvijd ei. Sämitige tooimâst, jesânijn já tábáhtusâin. Kuuvijd puáhtá kevttiđ tiäđusirdem palvâleijee tárguttâssáid šiev taavij mield. Merkkii kove käldee já kovvejeijee noomâ.</p>
</list><p type="title">Lasetiäđuh Sämitiggeest:</p>
<p>Sämitigge lii sämmilij ovdâsteijeevâš jiešhaldâšemorgaan Suomâst. Jieijâs lavváin (L974/1995) vuáđudum Sämitigge torvee toimâinis sämmilij algâaalmugkulttuur siäilum já ovdedem. Sämitigge vuáváá já olášut sämmilij kielâlii já kulttuurlii jiešhaldâšem sehe kocá já oovded sämmilij vuoigâdvuođâid já eellimtile.</p>
</body></document>
