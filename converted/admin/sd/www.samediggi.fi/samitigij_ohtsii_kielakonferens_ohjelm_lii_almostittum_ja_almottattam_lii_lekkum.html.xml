<document xml:lang="smn" id="no_id"><header><title>Sämitigij ohtsii kielâkonferens ohjelm lii almostittum já almottâttâm lii lekkum - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>289</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/11/samitigij-ohtsii-kielakonferens-ohjelm-lii-almostittum-ja-almottattam-lii-lekkum/?lang=an</origFileName><parallel_text xml:lang="fin" location="saamelaiskarajien_yhteisen_kielikonferenssin_ohjelma_julkaistu_ja_ilmoittautuminen_on_avattu.html"/><parallel_text xml:lang="sme" location="samedikkiid_giellaseminara_programma_almmustuvvan_ja_almmuheapmi_lea_rahppon.html"/><parallel_text xml:lang="sms" location="saa_mtii_ggi_ohttsaz_kiollkonferee_ns_programm_olmstottum_da_i_lmmtoottmos_lij_aavuum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigij ohtsii kielâkonferens ohjelm lii almostittum já almottâttâm lii lekkum</p>
<p>Sämitigeh uárnejeh oovtâst 9.-10.10.2019 kielâseminaar Anarist eromâšávt ulmuid, kiäh pargeh sämikielâiguin: jurgâleijeid, tulháid tâi eres kielâpargeid. Seminaar uárnejuvvoo Taažâ, Ruotâ já Suomâ Sämitigij já Säämi Kielâkäldee (Sámi Giellagáldu) ohtsâšpargon. Seminaar kulá OA algâaalmugkielâi ive huámmášumán väldimân Sämitige uásild.</p>
<p>Seminaarist mij peessâp kuullâđ luvâldâlmijd já savâstâlmijd vijđáht jurgâleijei, tuulhâi já eres kielâpargei syergist. Seminaarohjelm válduluvâldâllen tuáimá Oulu ollâopâttuv sämikielâ professor <em type="italic">Jussi Ylikoski </em>, kote tuálá luvâlduv: <em type="italic">Sámegiela eallin, dat lea biekka ja cizáža: </em>eres kielâi vaikuttâs sämikieláid. Fáddá lii äigikyevdilis eromâšávt sämmilij kielâoovtâstpargo, jurgâlem- já eres kielâpargo tááhust. </p>
<p>Seminaarist lii meid máhđulâšvuotâ uápásmuđ teknisáid čuávdusáid, moh láá ovdedum sämikielâi toorjân. Romssa ollâopâttuv <em type="italic">Giellatekno </em>oovdânpuáhtá sahâvuárustis jurgâlemniävuid já eres teknisijd čuávdusijd, moh láá ävkkin kielâiguin pargee ulmuid. Feerimsahâvuáru fáádást tuálá jurgâleijee <em type="italic">Anne-Márjá Guttorm Graven </em>, kote lii kiävttám ei. jurgâlemmušto pargostis. Seminaarist mij kuullâp meid kielâpargei aargâst: nuorttâsämikielâ jurgâleijee <em type="italic">Merja Fofonoff </em>muštâl, ete maggaar lii porgâđ kielâpargen eromâšávt uhkevuálásii nuorttâlâškieláin <span type="quote">”ko säänih iä pijssáá”</span>, ko vuod rap-artist <em type="italic">Ailu Valle </em>muštâl, ete maht šaddeh sämikielâliih rap-teevstah. Aanaarsämikielâ miänástusmainâs kielâiäláskittempargoost muštâl toimâtteijee-niävttár <em type="italic">Heli Huovinen </em>. Jis tun vuod lah eenâb perustum kielâtipšom koččâmušâin, te puáđi kuldâliđ Oulu ollâopâttuv sämikielâ máttáátteijee <em type="italic">Kaarina Vuolab-Lohi </em>luvâlduv sämikielâi sajehaamij kiävtust. </p>
<p>Taat lii tuše uási oles vijđes ohjelmist, maid Taažâ, Ruotâ já Suomâ sämitigeh láá halijdâm faallâđ já mij povdip-uv iloin puoh sämikielâin perustum ulmuid kielâseminaarân 9.- 10.10.2019 Anarân.</p>
<p><span type="quote">Seminaar oles ohjelm lii tääbbin.</span></p>
<p>Seminaarist lii tulkkum tave-, aanaar-, nuorttâ-, maadâ- já juulevsämikielân.</p>
<p>Jis tun ááiguh puáttiđ Ruotâbeln, te vääldi ohtâvuođâ miliana.baer(at)sametinget.se . Ruotâ sämitigge lii orniimin ohtsâšsáátu.</p>
<p><span type="quote">Seminaarân almottâttâm tääbbin.</span></p>
<p type="title">Lasetiäđuh:</p>
<p><em type="italic">Anne Kirste Aikio, </em><em type="italic">anne-kirste.aikio(at)samediggi.fi </em><em type="italic">,. +358 40 7075626 </em></p>
<p><em type="italic">Marie Louise Allas, </em><em type="italic">marielouise.allas(at)sametinget.se </em><em type="italic">, +46 70-367 46 82 </em></p>
<p><em type="italic">Mikkel Rasmus Logje, </em><em type="italic">mikkel.rasmus.logje(at)samediggi.no </em><em type="italic">, +47 412 65 375 </em></p>
</body></document>
