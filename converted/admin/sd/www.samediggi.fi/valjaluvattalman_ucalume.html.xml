<document xml:lang="smn" id="no_id"><header><title>Valjâluvâttâlmân ucâlume - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>253</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/vaaljah-2023/valjaluvattalman-ucalume/?lang=an</origFileName><parallel_text xml:lang="fin" location="vaaliluetteloon_hakeutuminen.html"/><parallel_text xml:lang="sme" location="valgalogahallamii_ohcan.html"/><parallel_text xml:lang="sms" location="vaal-logsto_kke_oozzoottmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Valjâluvâttâlmân ucâlume</p>
<p>Valjâlävdikodde merkkee ive 2023 valjâluvâttâlmân taid sämmilijd, kiäh lijjii jienâvuoigâdvuođâliih Sämitige vaaljâin 2019. Puoh iärráseh kalgeh ucâluđ valjâluvâttâlmân <em type="italic">majemustáá 31.12.2022 ovdil tme 16 </em>. </p>
<p>Valjâluvâttâlmân puáhtá ucâluđ sämitiggelaavâ 3 § 1 moomeent 1, 2 já 3 saje já 21 § vuáđuld:</p>
<list><p type="listitem">Tun lah jieš tâi aainâs ohtâ tuu vanhim tâi ákku tâi äijih lii oppâm sämikielâ vuossâmuš kiellân.</p>
<p type="listitem">Tun lah taggaar ulmuu maajeeldpuáttee, kote lii merkkejum tuoddâr-, mecci- tâi kuálásteijeelappalâžžân eennâm-, viärukyeddim- tâi jieggâkirjeest.</p>
<p type="listitem">Ohtâ tuu vanhimijn lii merkkejum tâi ličij puáhtám merkkejuđ jienâvuoigâdvuotâlâžžân säämi parlament tâi Sämitige vaaljâin.</p>
</list><p type="title">Nuorah</p>
<p>Meid jienâvuoigâdvuotâahan šoddâm nuorah kalgeh ucâluđ valjâluvâttâlmân tevdimáin uuccâmluámáttuv. Ive 2023 vaaljâin jienâvuoigâdvuotâahasâš lii nuorâ, kote lii tiävdám 18 ihheed majemustáá vaaljâi majemuš peeivi <em type="italic">2.10.2023 </em>. Maaccât vuáláčallum luámáttuv tienuuvt, ete tot lii valjâlävdikoddeest majemustáá <em type="italic">31.12.2022 ovdil tijme 16 </em>. Mij avžuuttep kevttiđ vuosâsaajeest šleđgâlijd luámáttuvâid. </p>
<p type="title">Uuccâmluámáttuvah</p>
<p>Uuccâmluámáttuvah ive 2023 sämitiggevaaljâi valjâluvâttâlmân kalgeh leđe valjâlävdikode toimâttuvâst <em type="italic">31.12.2022 ovdil tme 16 </em>. Uuccâmluámáttuv puáhtá toimâttiđ šleđgâlávt, poostâ peht tâi tooimâtmáin uuccâmluámáttuv Sämitiigán valjâlävdikode toimâttâhân. <em type="italic">Mij avžuuttep kevttiđ vuosâsaajeest šleđgâlijd luámáttuvâid. </em></p>
<list><p type="listitem">Pivdem merkkiimist ive 2023 sämitige valjâluvâttâlmân <em type="italic">ŠLEĐGÂLÂŠ LUÁMÁTTÂH </em></p>
<p type="listitem">Pivdem merkkiimist ive 2023 sämitige valjâluvâttâlmân printtimnáál luámáttâh <em type="italic">LUÁMÁTTÂH PRINTTIM VÁRÁS </em></p>
</list><p type="title">Šleđgâlâš uuccâmluámáttâh</p>
<p>Tun kaavnah šleđgâlii luámáttuv <em type="italic">Sämitige nettisiijđoin </em>. Šleđgâliih luámáttuvah kávnojeh <em type="italic">anarâškielân </em>, <em type="italic">nuorttâlâškielân </em>, <em type="italic">tavesämikielân </em>já <em type="italic">suomâkielân </em>. </p>
<p type="title">Uuccâmluámáttuv toimâttem poostâ peht</p>
<p>Printtii uuccâmluámáttuv <em type="italic">Sämitige nettisiijđoin </em>tâi pivde tom valjâlävdikode toimâttuvâst. Vuolgât vuáláčallum uuccâmluámáttuv lahtosijguin poostâ peht čujottâsân: </p>
<p><em type="italic">Sämitige valjâlävdikodde </em>Säämi kulttuurkuávdáš Sajos Menesjärventie 2A 99870 INARI/AANAAR </p>
<p><em type="italic">Lasetiäđuid ucâlum háárán puáhtá tiäđuštâllâđ syeijejum šleđgâpoostâ peht. </em></p>
<p>Syeijejum šleđgâpostâ: https://secmail.com/send/m7jcWH7B , vuástáväldee: vaalit@samediggi.fi</p>
</body></document>
