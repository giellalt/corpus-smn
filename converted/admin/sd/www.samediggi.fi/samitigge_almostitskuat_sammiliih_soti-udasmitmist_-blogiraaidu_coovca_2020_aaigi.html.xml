<document xml:lang="smn" id="no_id"><header><title>Sämitigge almostitškuát Sämmiliih soti-uđâsmitmist -blogirááiđu čoovčâ 2020 ääigi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>174</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/22/samitigge-almostitskuat-sammiliih-soti-udasmitmist-blogiraaidu-coovca-2020-aaigi/?lang=an</origFileName><parallel_text xml:lang="fin" location="saamelaiskarajat_aloittaa_saamelaiset_sote-uudistuksessa_-blogisarjan_julkaisun_syksyn_2020_aikana.html"/><parallel_text xml:lang="sme" location="samediggi_almmustahttigoahta_samit_sode-odastusas_-bloggaraiddu_cavcca_2020_aigge.html"/><parallel_text xml:lang="sms" location="saa_mte_gg_alttad_sa_mmla_soti-oodoozzast_-blogiraaid_olmstattmoozz_coouc_2020_ai_ggen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almostitškuát Sämmiliih soti-uđâsmitmist -blogirááiđu čoovčâ 2020 ääigi</p>
<p>22.9.2020 /</p>
<p>Uássin soti-kampanja Sämitigge almostitškuát <em type="italic">Sämmiliih soti-uđâsmitmist </em>-blogirááiđu sämikielâlijn já kulttuurmiäldásijn soti-palvâlusâin, já toid lohtâseijee hástusijn já máhđulâšvuođâin. Blogirááiđust sierâ suorgij äššitobdeeh pyehtih jieijâs feerimij já äššitubdâm vuáđuld oovdân uáinuid soti-syergi palvâlusâi ooleest. </p>
<p>Blogirááiđust savâstâleh soti-palvâlusâi falâmist oovtviärdásâšvuođâ uáinust sehe selvâtteh sämikielâlij já kulttuurmiäldásij palvâlusâi merhâšume argâelimist konkreetlij ovdâmeerhâi peht.</p>
<p><span type="quote">”Sämikielâlij já kulttuurmiäldásij soti-palvâlusâi falâmist orroo hástusij lasseen mij halijdep kiddiđ nuuvt čällei ko meid lohhei huámmášume toid máhđulâšvuođáid, maid soti-uđâsmittem fáálá palvâlusâi já toid kyeskee lahâasâttem ovdedem pyerrin”</span>, muštâl saavâjođetteijee Tuomas Aslak Juuso blogirááiđust.</p>
<p>Sämitigge algâttij kesimáánust 2020 kampanja oovtviärdásij Sosiaal- já tiervâsvuođâhuolâttâs (soti) palvâlusâi peeleest. Suomâ haldâttâs lii piejâm joton soti-uđâsmittem sehe soti-eennâmkuudij vuáđudem, moi ulmen lii soti-palvâlusâi olášuttem oovtviärdásávt puohháid. Marin haldâttâsohjelmân lii čallum čielgâsávt meid linjim kielâlij vuoigâdvuođâi keevâtlii olášume turviimist sämikielân.</p>
<p>Soti-kampanjain Sämitigge haalijd pyehtiđ almos savâstâlmân eenâb tiäđu sämmilij soti-palvâlusâi tááláá tiileest já soti-palvâlussáid lohtâseijee lahâasâttem uđâsmitten táárbuin sämmilij uáinust.</p>
<p>https://www.samediggi.fi/sote-uudistus/</p>
<p type="title">Lasetiäđuh</p>
<p>saavâjođetteijee Tuomas Aslak Juuso, 040 687 3394, tuomas.juuso(at)samediggi.fi</p>
<p>sosiaal- já tiervâsvuođâčällee Anne Länsman-Magga, 040 182 9998, anne.lansman-magga(at)samediggi.fi</p>
</body></document>
