<document xml:lang="smn" id="no_id"><header><title>Säminuorâi taaiđâtábáhtusâst palhâšuvvojii uásálisteeh lávdástem- já tyejijuávhuin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>350</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/02/saminuorai-taaidatabahtusast-palhasuvvojii-uasalisteeh-lavdastem-ja-tyejijuavhuin/?lang=an</origFileName><parallel_text xml:lang="fin" location="saamelaisnuorten_taidetapahtumassa_palkittiin_osallistujia_lava-_ja_kasityosarjoissa.html"/><parallel_text xml:lang="sme" location="samenuoraid_daiddadahpahusas_balkkasuvvojedje_oassevaldit_loaiddastan-_ja_duodjeluohkain.html"/><parallel_text xml:lang="sms" location="saa_mnuori_cea_ppvuottpeei_vest_ci_sttjes_vuassoodjid_kri_lcc-_da_kiott-tuajjraaidain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Säminuorâi taaiđâtábáhtusâst palhâšuvvojii uásálisteeh lávdástem- já tyejijuávhuin</p>
<p>Ive 2023 Säminuorâi taaiđâtábáhtus teema lâi taan ive oovdânpyehtee taiđuuh já eromâšteeman sämityeji. Kuohtuin teemain äššitobdeetuámáreh palhâšii uásálisteid sierâ ahejuávhuin. Láávdástmij 13–20-ihásij juávhust väljejui ovdâsteijee väldikodálii Nuorâ Kulttuur-tábáhtusân, mii tuálloo Kuopiost vyesimáánust.</p>
<p>Säminuorâi taaiđâtábáhtus lâi taan ive väldikodálii teema mield maaŋgâtaiđâlâš. Läävdi alne oinui já kullui lávlum, juoigâm, ráp, tánssám já teatter ton jieškođe-uv häämist. Kuopio väldikodálii Nuorâ Kulttuur festivaalân väljejui ovdâsteijen Ucjuv sämiluvâttuv teatterčáitálmâs ´Čiččâm viljâžid Ucjuuvâst´. Nuorâ Kulttuur Festivaal tuálloo Kuopiost 26.-27.5.2023. Láávdástmij äššitobdeetuámárin toimii Wimme Saari, Katja Gauriloff já Heli Aikio.</p>
<p>Eromâšteeman lâi taan ive sämityeji, mast 6-12-ihásij juávhust vuossâmuu palhâšume finnijn kyehti tyeje, Anna-Frida Vars šišnelavhâinis já Nils-Máhte Paltto nijbijnis. Kietâtyeji-teema 13-20-ihásij juávhust vuossâmuu palhâšume finnij Mággá Eriksen šišnelavhâinis. Puoh juávhui tyejeh lijjii uáinimnáál Sajosist Säminuorâi tyejičáitálduvâst. Tyeje äššitobdeetuámárin toimii Yrjö Musta, Heini Wesslin já Korinna Korsström-Magga.</p>
<p>Säminuorâi taaiđâtábáhtus ooleest uárnejuvvojii meid pargopáájáh. Siida ornij lájukappeerpargopáájá já toimâlii čáitáldâhrieggee. Sajosist vuod Säämi párnáikulttuurkuávdáš Mánnu já Nuorâirääđi ornii siärvuslii pargopáájá, mon fáddán lâi piirâs já Aanaar kieldâ nuorâitoimâ ornij pinssipáájá. Toos lasseen Nuorisokeskus Vasatokkast uárnejui toimâlâš disco. Säämi máttááttâskuávdáš luoihâi taaiđâtábáhtusân tyejičáitálduv vitriinijd.</p>
<p>Sämitigge kijttá pargopáájái tuálleid, äššitobdeetuámárijd, laiđiisteijeid já oovtâstpargokuoimijd uásálistmist orniistâlmáid. Eromâškijttosijd Sämitigge haalijd celkkiđ puoh párnáid já nuoráid, kiäh uásálistii säminuorâi taaiđâtábáhtusân.</p>
<p><em type="italic">Taaiđâtábáhtusâst palhâšum tyejeh já láávdástmeh </em></p>
<p><em type="italic">Sämityeje juávhust äššitobdeetuámáreh palhâšii čuávuváid tuojijd: </em>6-12-ihásiih </p>
<p>I palhâšume, juohhum: Anna–Frida Vars, šišnelavkkâ I palhâšume, juohhum: Nils–Máhte Paltto, nijbe Kunneemainâšume: Kärigâsnjaargâ 1–2–luokkaliih, kyeli- já riävskátyeji</p>
<p>13–20-ihásiih</p>
<p>I palhâšume: Mággá Eriksen, šišnelavkkâ Kunneemainâšume: Ellen Hannele Olsen, kesimááccuh</p>
<p><em type="italic">Oovdânpyehtee taiđuuh- juávhust palhâšuvvojii čuávuvááh láávdástmeh: </em></p>
<p>6–9-ihásiih</p>
<p>I palhâšume: Kärigâsnjaargâ škoovlâ 1-2 lk, muusik, lávlum II palhâšume: Kärigâsnjaargâ škoovlâ ovdâ-2 lk, muusik, juoigâm III palhâšume: Aanaar škoovlâ 1-2 lk, muusik, lávlum Kunneemainâšume: Kärigâsnjaargâ škoovlâ 1-2 lk, tánssám</p>
<p>9–12-ihásiih</p>
<p>I palhâšume: Anni–Siviä já Helmi Länsman, Njuárgám, suoivâteatter II palhâšume: Laura Virtanen, Tolppaniemi škovlâ, tánssám III palhâšume: Käresavvoon škoovlâ 3. já 5. lk, teatter Kunneemainâšume: Avveel škoovlâ 4. lk, muusik, ráp</p>
<p>13-20-ihásiih</p>
<p>I palhâšume: Ucjuv sämiluvâttâh, teatter II palhâšume: Heta vuáđuškoovlâ juávkku, teatter III palhâšume: Kärigâsnjaargâ škoovlâ 6-9 lk, muusik</p>
<p><em type="italic">Lasetiäđuh: </em>Miia Ruokojärvi miia.ruokojarvi@samediggi.fi 010 839 3169|+358 (0) 403521549 </p>
<p><em type="italic">Kove: Taaiđâtábáhtus 2019. Ville-Riiko Fofonoff / Sämitigge </em></p>
</body></document>
