<document xml:lang="smn" id="no_id"><header><title>Almottâttâm Säminuorâi taaiđâtábáhtusân aalgij - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>261</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/24/almottattam-saminuorai-taaidatabahtusan-aalgij-2/?lang=an</origFileName><parallel_text xml:lang="fin" location="ilmoittautuminen_saamelaisnuorten_taidetapahtumaan_alkoi.html"/><parallel_text xml:lang="sme" location="almmuheapmi_samenuoraid_daiddadahpahussii_alggii.html"/><parallel_text xml:lang="sms" location="i_lmmtoottmos_saa_mnuori_cea_ppvuottpeivva_aa_lji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Almottâttâm Säminuorâi taaiđâtábáhtusân aalgij</p>
<p><em type="italic">Säminuorâi taaiđâtábáhtusân puáhtá almottâttâđ 24.–31.3.2023 koskâsii ääigi Webropol -ohjelm peht. </em>Almottâttâmluámáttâh sáátui já ijâstâlmij várás vuolgâttuvvoo sämikuávlu kieldâi škovláid 24.3.2023. Iäráseh pyehtih tiäđuštâllâđ luámáttuv čujottâsâst sntaidetapahtuma(at)samediggi.fi. Almottâttâm taaiđâtábáhtus lävdioovdânpyehtimáid, tyejiuásán já páájáid lekkâs ohhoost 14. </p>
<p>Säminuorâi taaiđâtábáhtus uárnejuvvoo <em type="italic">26.–27.4.2023 Anarist </em>, Säämi kulttuurkuávdáš Sajosist. Tábáhtus teeman láá taan ive oovdânpyehtee taiđuuh já tagareh láá ovdâmerkkân muusik, teatter, tanssâ, stand up já läävdi alne tivtâstem. Nubben teeman lii sämityeji – säminuorâi tyejeh láá uáinimnáál tábáhtus ääigi Sajosist. Oovdânpyehtee taiđuu já sämityeje puátuseh árvuštâllojeh sierâ, ahejuávhui mield. </p>
<p>Tábáhtus álgá koskoho 26.4. pargopájáiguin já lávdásteijei sound check-tärhistmijguin. Fáállun lii Siida lájukappeer-pargopáájá já toimâlâš čáitáldâhrieggee. Siida pargopáájáh láá uáivildum 7-ihásáid já tađe puárásubboid. Toos lasseen Sajosist Säämi párnáikulttuurkuávdáš Mánnu já nuorâirääđi fäälih siärvuslii taaiđâpargopáájá pirâsfáádást. Mánnu já nuorâirääđi taaiđâpargopáájá lii 5.-luokkaláid já tađe puárásubboid. Koskoho ehidist ličij algâvuáváámij mield disco Anarist, mutâ taat äšši visásmuvá maŋeláá.</p>
<p>Tuorâstâhiiđeed 27.4. lii majemuš sound check. Jieš tábáhtus lii algâlávt vuávájum tijme 10–12.30, tast maŋa lii purâdem, palhâšuumij jyehim já konsert, mon maŋa vyelgim pááikán tijme 15.00. Peeivi ääigi lii máhđulâš uápásmuđ tyejiuásán puáttám tuojijd sierâ čáitáldâhsaajeest.</p>
<p>Sämitigge máksá uásálistei maađhijd já táárbu mield ijâstâllâm.</p>
<p><em type="italic">Ohjelm algâvuávám: </em></p>
<p>Koskokko 26.4. 13 Sound check ohjelm mield, Sajos 13-17 Purâdem juávhui mield 13–18 Pargopáájáh já čáitáldâhrieggeeh juávhui mield, Siida 15–18.30 Pargopáájáh juávhui mield, Sajos 18–21 Algâväridem disco, Aanaar</p>
<p>Tuorâstâh 27.4. 8–9 Iiđeedpittá 13 Sound check ohjelm mield, Sajos 10–12.30 Taaiđâtábáhtus 12.30–14.00 Purâdem, raati čokkân 14.00 Palhâšuumij jyehim já konsert 15.00 Pááikán vyelgim</p>
<p><em type="italic">Lasetiäđuh: </em>Miia Ruokojärvi miia.ruokojarvi(at)samediggi.fi 010 839 3169|+358 (0) 403521549 </p>
<p><em type="italic">Kove: Taaiđâtábáhtus 2022. Ville-Riiko Fofonoff / Sämitigge </em></p>
</body></document>
