<document xml:lang="smn" id="no_id"><header><title>Sämitigge almoot uuccâmnáál meriáigásii anarâškielâ jurgâleijee pargo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>126</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/02/samitigge-almoot-uuccamnaal-meriaigasii-anaraskiela-jurgaleijee-pargo/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_maaraaikaisen_inarinsaamen_kaantajan_tehtavan.html"/><parallel_text xml:lang="sme" location="samediggi_almmuha_ohcan_lahkai_anarasgiela_mearreaigasas_jorgaleaddji_barggu.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_aanarsaa_m_jaarglo_tti_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál meriáigásii anarâškielâ jurgâleijee pargo</p>
<p>Pargo álgá 2.1.2023 tâi sopâmuš mield já juátkoo 31.12.2023 räi. Pargo olášume iähtun lii, ete ovdâskodde tuhhit staatâ budjet ihán 2023 haldâttâs čohčâmáánust adelem iävtuttâs mield.</p>
<p>Jurgâleijee pargon lii hoittáđ anarâškielâ jurgâlem- já terminologiapargoid kielâtoimâttuvâst. Jurgâleijee tohálâšvuotâvátámâššân lii paargon hiäivulâš ollâškovlâtođhos tâi eres škovlim sehe laavâst auktorisistum jurgâleijein (1231/2007) uáivildum vuoigâdvuotâ toimâđ auktorisistum jurgâleijen suomâkielâst anarâškielân tâi nubijkulij. Pargoost lii kuuđâ mánuppaje keččâlemäigi.</p>
<p>Jurgâleijee pälkki meriduvvoo Sämitige pälkkivuáháduv vátávâšvuotâtääsi IV/IV tâi V/II mield (vuáđupälkki 2649,02-2292,63 eurod/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield hárjánemlaseh.</p>
<p>Ucâmušâid lahtosijguin kalga toimâttiđ Sämitige čäällimkoodán 18.12.2022 räi čujottâsân: https://www.sympahr.net/public/pq.aspx?85fc7eaf</p>
<p>Lasetiäđuid pargoost addel Sämitige kielâtorvočällee Anne Kirste Aikio +358 40 707 5626.</p>
<p>Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.12.2022 Sämitigge</p>
</body></document>
