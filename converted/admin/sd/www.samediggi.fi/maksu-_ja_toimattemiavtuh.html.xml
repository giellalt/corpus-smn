<document xml:lang="smn" id="no_id"><header><title>Máksu- já toimâttemiävtuh - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>193</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/maksu-ja-toimattemiavtuh/?lang=an</origFileName><parallel_text xml:lang="fin" location="maksu-_ja_toimitusehdot.html"/><parallel_text xml:lang="sme" location="makso-_ja_doaimmahaneavttut.html"/><parallel_text xml:lang="sms" location="mahss-_da_tuaimtosmaain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Máksu- já toimâttemiävtuh</p>
<p type="title" xml:lang="est">Rekigistem</p>
<p>Puoh tiiláámijn, main čálloo reekkig, piärroo 5,00 eur rekigistemmáksu.</p>
<p>Päikkieennâm já olgoeennâm tiiláámijn reekkig kalga mäksiđ muuneeld, mon maŋa kirjeh vuolgâttuvvojeh.</p>
<p type="title">Toimâttemvyevih</p>
<p>Tiilám puáhtá viežžâđ Sajosist soppum ääigi tiilámkuuitâ vuástá teikâ tiilám toimâttuvvoo äššigâsân poostâ peht.</p>
<p type="title">Toimâttemkoloh</p>
<p>Tiilám postâkoloh meriduveh tiilám tiädu mield.</p>
<p type="title">Toimâttemääigih</p>
<p>Toimâttemäigi lii kiddâ tiilájum pyevtittâsâi finniimist. Ráájust orroo pyevtittâsâi toimâttemäigi lii 7 pargopeivid. Eres pyevtittâsâi toimâttemääigih mulsâšuveh. Tiiláámist sáttá šoddâđ maŋgâ toimâttemuási, kuás tiilájum pyevtittâsâin čálloo reekkig ain toimâttemuási häävild.</p>
<p>Jis toimâttem ááiján merhâšitteht, te mij viggâp almottiđ tast ájáttâlhánnáá äššigâsân.</p>
<p><em type="italic">Vääldi huámmášumán toimâttemaaigijd! </em>Mij avžuuttep, ete čoovčâ oppâkirjeh tiilájuvvojeh jo kiđđuv ovdil ko škovlâ nohá, vâi kirjeh kiergâneh ääigild luuhâmpaje aalgân. </p>
<p type="title">Tiilám maasâdkeessim já macâttemvuoigâdvuotâ</p>
<p>Nettikäävpi äššigâsâin lii kulâtteijeesyejilaavâ miäldásâš vuoigâdvuotâ maasâdkeessiđ tiilám teikâ ton uási neljinubálov (14) peeivi keččin pyevtittâs vuástáväldimist. Šleđgâlij materiaalij macâttemlove kalga ain sooppâđ sierâ.</p>
<p><em type="italic">Pyevtittâsâi macâttemčujottâs, ko tiilám kiässoo maassâd: </em></p>
<p>Škovlim- já oppâmateriaaltoimâttâh/ Sämitigge Sajos FI99870 AANAAR</p>
<p>Kevtihánnáá / vyebdimhiäivulii pyevtittâs mieldi kalga lahteđ tiilám mieldi toimâttum macâttâsluámáttuv.</p>
<p>Huám. Pyevtittâs, mon puáhtá luođiđ, annoo palvâlussân, mon ij pyevti maasâdkeessiđ teikâ macâttiđ pyevtittâs luođim maŋa. Koččâmušâst lii nuuvt ettum njuolgâ kulâttem.</p>
<p>Tiiláámân já tooimâtmân lohtâseijee väidimijd puáhtá vuolgâttiđ čujottâsân: kirjatilaus(at)samediggi.fi</p>
</body></document>
