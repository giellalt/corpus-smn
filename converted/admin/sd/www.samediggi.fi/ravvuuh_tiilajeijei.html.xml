<document xml:lang="smn" id="no_id"><header><title>Ravvuuh tiilájeijei - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>694</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/ohtavuota/jurgaleijeeh-ja-tuulhah/ravvuuh-tiilajeijei/?lang=an</origFileName><parallel_text xml:lang="fin" location="ohjeita_tilaajalle.html"/><parallel_text xml:lang="sme" location="ravvagat_dinggojeaddjai.html"/><parallel_text xml:lang="sms" location="vuappoozz_ti_ll_jeeja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ravvuuh tiilájeijei</p>
<p type="title">Ravvuuh tulkkum tiiláámân</p>
<p>Uáppáásm tieđettem  čáá  llusáid  <em type="italic">ášástâllâmtulkkuumist </em>já <em type="italic">aalmugtilálâšvuođâ tulkkuumist </em> .   </p>
<p>Tärhibeh tiäđuh tulkkum tiiláámân láá  <em type="italic">Suomâ jurgâleijei já tuulhâi lito siijđoin </em>. </p>
<p>Väärrid tuulhâid tuárvi ääigild já seelvât tulkkumtáárbuid siiguin</p>
<list><p type="listitem">Sämikielâi tuulhah láá viehâ uccáá, te lii pyeri algâttiđ tulkkum ornim tuárvi ääigild. Sáttá leđe vaigâd finniđ tuulhâid uáli kivkked.</p>
<p type="listitem">Tulkkum tiiláádijn lii pyeri selvâttiđ tiilájeijee ohtâvuotâtiäđuid, tulkkumkielâ, äigimudo já pääihi, tulkkumvyevi, tulkkum fáádá já pištem nuuvt tárkká ko máhđulâš, vâi tulkkâ puáhtá ráhtádâttâđ muuneeld.</p>
<p type="listitem">Seelvât, ete kalle tuulhâ tarbâšeh tilálâšvuotân. Tuulhâi meeri sorjo tast, ete mon kuhháá tilálâšvuotâ pištá já kalle kielâ láá tulkkumnáál.</p>
<p type="listitem">Mušte visásmittiđ, ete mon sämikielâ tuulhâ tun tarbâšah: tavesämi-, anarâš- vâi nuorttâlâškielâ.</p>
</list><p>Sopâmuš já päälhih</p>
<list><p type="listitem">Tulkkuumist lii pyeri sooppâđ muuneeld pargo iävtuid, pargoääigi, mäksimnáál päälhi já maassâdkeessimiävtuid.</p>
<p type="listitem">Tulháin lii pyeri sooppâđ muuneeld meid tast, ete kulá-uv sopâmušân máhđulâš ijâstâllâm, mätkisajanmáksu, mälissajanmáksu tâi peiviruuđâ mäksim.</p>
<p type="listitem">Tuulhâst lii tahheevuoigâdvuotâ jieijâs tulkkuumân, já tulkkum vuorkkim iävtuin kalga sooppâđ muuneeld.</p>
<p type="listitem">Jis tulkkum uárnejuvvoo káidusohtâvuođáin, te tast kalga sooppâđ muuneeld tulháin sehe selvâttiđ, ete maid teknisijd orniistâlmijd tulkkum váátá.</p>
</list><p>Väärrid tárbulii tekniik ääigild</p>
<list><p type="listitem">Seelvât, ete mii tulkkumvuovijd heivee pyeremusávt tilálâšvuotân já taarbâš-uv tulkkuumân sierâ tekniik.</p>
<p type="listitem">Ášástâllâmtulkkum puáhtá tábáhtuđ aldatulkkuumin pääihi alne tâi káidustulkkuumin ovdâmerkkân puhelin tâi videotulkkumpiergâsij vievâst.</p>
<p type="listitem">Almostilálâšvuođâ tulkkum puáhtá tábáhtuđ konsekutiivlávt tâi simultaanlávt, sehe cuulijdmáin. <list><p type="listitem">Konsekutiivtulkkuumist sárnoo já tulkkâ sárnuv vuáruluvâi. Konsekutiivtulkkum ij vaađâ sierâ tulkkumpiergâsijd, peic tom puáhtá orniđ siämmái jienâtävistempiergâsijguin ko eres-uv tilálâšvuođâ.</p>
<p type="listitem">Simultaantulkkuumist sárnum tulkkojeh siämmáá-áigásávt nube kielân. Simultaantulkkum váátá tulkkumpiergâsijd. Tilálâšvuođâ uárnejeijee västid tulkkumpiergâsij orniimist.</p>
</list></p>
<p type="listitem">Ko tulkkum uárnejuvvoo káidusin, te lii pyeri sooppâđ káidustulkkum keččâlem ovdil čuákkim.</p>
</list><p>Tulkkumtekniik puáhtá tiäđuštâllâđ Säämi kulttuurkuávdáš Sajosist. Ohtâvuotâtiäđuh láá Saijoos nettisiijđoin .</p>
<p>Tooimât tuáváášmateriaal puorijn aaigijn</p>
<list><p type="listitem">Tulkkum tuáváášmateriaal kalga toimâttiđ tuulkân nuuvt jotelávt ko máhđulâš, vâi tulkkâ pasta ráhtádâttâđ olmânáál tulkkumtilálâšvuotân. Tuáváášmateriaal lii ovdâmerkkân tilálâšvuođâ ohjelm, uásálisteelisto, kieđâvuššâmnáál äššikirjeh tâi sahâvuároid lohtâseijee tuáváášmateriaaleh.</p>
<p type="listitem">Mušte toimâttiđ meid ääigi mield peividum versioid sehe eidu ovdil tilálâšvuođâ finnejum materiaalijd tulháid nuuvt jotelávt ko máhđulâš.</p>
</list><p>Vääldi huámmášumán meid eres keevâtlijd orniistâlmijd</p>
<list><p type="listitem">Soovâ tulhâiguin, ete mon ennuv ovdil tilálâšvuođâ älgim kalga leđe pääihi alne.</p>
<p type="listitem">Tulhâiguin lii pyeri sooppâđ tast, ete kii tuáimá tilálâšvuođâst tuulhâi ohtâvuotâolmožin, vâi tuulhah finnejeh táárbu mield ohtâvuođâ tilálâšvuođâ uárnejeijei.</p>
</list><p type="title">Ravvuuh jurgâlusâi tiiláámân</p>
<p>Raavâ jurgâlusâi tiiláámân Sämitige sämikielâ toimâttuvâst</p>
<list><p type="listitem">Vuolgât jurgâlemtáttum čujottâsân anne-kirste.aikio(at)samediggi.fi tâi njuolgist jurgâleijeid</p>
</list><list><p type="listitem">Tavesämikielâ: irma.laiti(at)samediggi.fi</p>
<p type="listitem">Anarâškielâ: tanja.kyro(at)samediggi.fi</p>
<p type="listitem">Nuorttâlâškielâ: merja.fofonoff(at)samediggi.fi</p>
</list><list><p type="listitem">Almoot čielgâsávt, ete mon sämikielân tun táátuh jurgâlus</p>
<p type="listitem">Almoot ain toivum toimâttempeeivi</p>
<p type="listitem">Almoot vuolgâteevstâ merkkâmere, koskâmerhâiguin</p>
<p type="listitem">Almoot rekigistemčujottâs já máhđulâš čuijoos</p>
<p type="listitem">Lahte vuolgâteevstâ šleđgâpoostân ain word-tiätuvuárkkán</p>
</list><p>Tiilám vuástáväldim jurgâleijee vuolgât tiilájeijei kuittám já almoot, ete lii-uv toimâttemäigitavlu máhđulâš.</p>
<p>Tekstâ jurgâluvvoo vuolgâteevstâ oolâ já tondiet lii velttidmettum, ete vuolgâtekstâ lii word-tiätuvuárkkán já valmâšin hämmejum. Jurgâleijeeh iä räähti tekstâkieđâvuššâm tiilájeijee peeleest.</p>
<p type="title">Hadeh</p>
<p>Sämikielâ toimâttuv adelem jurgâlusâst piärroo máksu kielâpaarâst suomâkielâ – sämikielâ (tavesämikielâ, anarâškielâ tâi nuorttâlâškielâ) teikâ nubijkulij 85 eurod/sijđo já siijđost 1 560 merkkâd koskâmerhâiguin.</p>
<p>Jis jurgâlemnáál tekstâ lii táváliist vaigâdub, te jurgâlemmáávsu puáhtá alediđ enâmustáá 50 %:jn siämmáánáál ko huápulii pargo jurgâlemmáávsu puáhtá alediđ enâmustáá 50%:jn. Jis jurgâlus ana sistees peividem jo orroo jurgâlusân, te haddeest puáhtá kepidiđ 50 % tâi kevttiđ ucemushade.</p>
<p>Jurgâlusâi ucemushadde lii 25 eurod.</p>
<p>Luuvâ lase: https://www.samediggi.fi/jurgalempalvalusah/?lang=an</p>
<p>Raavâ jurgâlusâi tiiláámân freelancer-jurgâleijest</p>
<list><p type="listitem">Tun puávtáh uuccâđ freelancer-jurgâleijeid Sämitige jurgâleijei já tuulhâi uuccâmpalvâlusâst</p>
<p type="listitem">Toovâ falâlduv jurgâlempalvâlusâst</p>
<p type="listitem">Jurgâlus tiiláádijn lii pyeri pyehtiđ oovdân kuittâg taid aašijd <list><p type="listitem">Jurgâlusâi vuolgâkielâ já čuosâttâhkielâ</p>
<p type="listitem">Teevstâ fáddá já siskáldâs</p>
<p type="listitem">Teevstâ kukkodâh, jurgâleijeeh pyehtih čäälliđ reekkig merkkâmere, sijđomere tâi raddalâshade mield</p>
<p type="listitem">Kuás materiaalijd puáhtá toimâttiđ jurgâleijei</p>
<p type="listitem">Jurgâlus äigitavlu</p>
<p type="listitem">Mon häämist tekstâ lii finnimnáál</p>
</list></p>
<p type="listitem">Mušte almottiđ čielgâsávt, ete mon sämikielân tun táátuh jurgâlus</p>
<p type="listitem">Soovâ jurgâlus haddeest já rekigist muuneeld</p>
<p type="listitem">Soovâ, ete kulá-uv njuolgâluuhâm haadan. Jis koččâmušâst lii tekstâ, mii teddiluvvoo, te jurgâleijein puáhtá sooppâđ, ete sun täärhist vala teddilem várás valmâš teevstâ kielâ.</p>
<p type="listitem">Jurgâlusâst puáhtá toohâđ meid munetiäđustâllâm, jis jurgâlemnáál tekstâ ij lah vala vaalmâš, mutâ tun tiäđáh suulân valmâštumääigi.</p>
</list><p>Sämitige hoodijd puáhtá anneeđ ovdâmerkkân, mutâ freelancer-jurgâleijein láá jieijâs hadeh. Freelancer-jurgâleijei jurgâlemhoodijd kannat koijâdiđ njuolgist freelancer-jurgâleijein.</p>
</body></document>
