<document xml:lang="smn" id="no_id"><header><title>Anni-Sofia Niittyvuopio porgâškuođij taaiđâtábáhtus pargen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>222</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/03/19/anni-sofia-niittyvuopio-porgaskuodij-taaidatabahtus-pargen/?lang=an</origFileName><parallel_text xml:lang="fin" location="anni-sofia_niittyvuopio_aloitti_taidetapahtuman_tyontekijana.html"/><parallel_text xml:lang="sme" location="anni-sofia_niittyvuopio_alggahii_daiddadahpahusa_bargin.html"/><parallel_text xml:lang="sms" location="anni-sofia_niittyvuopio_alttii_cea_ppvuodpeei_v_tuajjli_zzen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Anni-Sofia Niittyvuopio porgâškuođij taaiđâtábáhtus pargen</p>
<p>Säminuorâi taaiđâtábáhtus orniistâlmeh pessii aalgân, ko Anni-Sofia Niittyvuopio porgâškuođij tábáhtus pargen. <em type="italic">Taan ive tábáhtus uárnejuvvoo live stream -vuolgâttâssân majebaargâ vyesimáánu 18. peeivi. </em></p>
<p>Tábáhtusân puáhtá uásálistiđ tienuuvt, ete kovvee jieijâs uánihisfiilmâid, moi teeman lii <span type="quote">”Mun lam čeppi…”</span>, <span type="quote">”Muái láán čeepih…”</span> teikâ <span type="quote">”Mij lep čeepih…”</span>.</p>
<p>Uásálistee kalga juátkiđ paječalluu ucemustáá ovttáin saanijn, ovdâmerkkân ´Muái láán čeepih tánssáđ…´. Teema ij lah räijejum tärhibeht, mutâ videoh kalgeh leđe sämikielâliih já muštâliđ säminuorâi elimist. Škoovlah uásálisteh já čuávuh tábáhtus stream peht.</p>
<p><em type="italic">Videoid kalga toimâttiđ taaiđâtábáhtuspargojuávkun 3.5. räi. </em>Toos lasseen ornip škovláid škovlim videoi rähtimist nuuvt jotelávt ko máhđulâš. </p>
<p>Tábáhtusâst väljejuvvojeh säminuorâi ovdâsteijeeh väldikodálii Nuori Kulttuuri -festivaalân, mii uárnejuvvoo káidusin. Toos lasseen uásálistest lii máhđulâšvuotâ finniđ videos uássin Skábmagovat -festivaal párnái já nuorâi peeivi.</p>
<p>Anni-Sofia lii uásálistám škovlâahasâžžân masa jyehi taaiđâtábáhtusân. – Lii suotâs orniđ tábáhtus, mii lii lamaš ohtâ škovlâive stuárráámus tábáhtusâin. Tábáhtus lii vaiguttâm ennuv meid muu jieččân pärnivuotân.</p>
<p>Ánne-Sofen puáhtá leđe ohtâvuođâst puoh aašijn, moh lohtâseh taaiđâtábáhtusân. Toos lasseen mij táttup, ete škoovlah almotteh taaiđâtábáhtuspargei ohtâvuođâulmuu, kote tuáimá liŋkkân taaiđâtábáhtuspargee já škoovlâ kooskâst. Almostittep lasetiäđuid äigitaavluin, almottâtmist já škovlimijn nuuvt jotelávt ko máhđulâš. Mušte meid čuávvuđ taaiđâtábáhtus:</p>
<p>saamelaisnuortentaidetapahtuma.com instagram: @samenuoraid_daiddadahpahus , facebook peht: Saamelaisnuorten taidetapahtuma já tábáhtus hastag: #dáiddadáhpahus, #taaiđâtábáhtus, #čeaäppvuõđpeeiv ja #sntaidetapahtuma</p>
<p><em type="italic">Lasetiäđuh: </em>Anni-Sofia Niittyvuopio anni-sofia.niittyvuopio(at)samediggi.fi +358 40 620 1917 / +358 10 839 3132 </p>
<p xml:lang="fin">Nuori Kulttuuri -festivaal: https://nuorikulttuuri.fi/festival/</p>
</body></document>
