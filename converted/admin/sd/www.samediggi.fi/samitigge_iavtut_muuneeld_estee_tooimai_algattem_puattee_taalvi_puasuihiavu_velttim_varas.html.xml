<document xml:lang="smn" id="no_id"><header><title>Sämitigge iävtut muuneeld estee tooimâi algâttem puáttee täälvi puásuihiävu velttim várás - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/19/samitigge-iavtut-muuneeld-estee-tooimai-algattem-puattee-taalvi-puasuihiavu-velttim-varas/?lang=an</origFileName><parallel_text xml:lang="fin" location="saamelaiskarajat_esittaa_ennaltaehkaisevien_toimenpiteiden_kaynnistamista_tulevan_talven_porotuhojen_valttamiseksi.html"/><parallel_text xml:lang="sme" location="samediggi_evttoha_ovddalgihtii_eastadeaddji_doaimmaid_alggaheami_boahtte_dalvvi_boazovahagiid_vealtama_varas.html"/><parallel_text xml:lang="sms" location="saa_mte_gg_e_tkkad_ooudbea_lnn_coggi_taaimi_alttummuz_puo_tti_taa_lv_puazzskaadai_vea_lttummsen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge iävtut muuneeld estee tooimâi algâttem puáttee täälvi puásuihiävu velttim várás</p>
<p><em type="italic">Sämitigge iävtuttij 18.11.2021 eennâm- já meccituáluministeriön muuneeld estee tooimâi jotelis vuávám já algâttem, vâi puáhtá velttiđ puáttee täälvi puásuihiävu. </em></p>
<p>– Mij lep huolâstum tast, ete siämmáálágán tile ko täälvi 2019-2020 šadda uđđâsist taan täälvi ääigi. Täst láá meerhah uáinimist sämmilij päikkikuávlust. Maaŋgâin soojijn lii korrâ cuáŋui jo taan ääigi ivveest, šoŋŋâ muttoo jotelávt plusceehijn korrâ puolâšijd, já poccuuh láá vaajâldškuáttám rávhuttemeht, iätá Sämitige saavâjođetteijee Tuomas Aslak Juuso.</p>
<p>Täälvi 2019-2020 spiekâstâhlii tile tiet šoddâm puásuihiävuin iä lah vala máksám sajanmáávsuid puásuituálleid. Čoovčâ 2019 já täälvi 2019-2020 šoŋŋâ- já muotâtileh lijjii Luánduriggodâhkuávdáá čielgiittâs mield aaibâš spiekâstâhliih já puásuituálun eromâš vaigâdeh .</p>
<p>– Tiileest taha eromâš vaigâdin tot, ete uásist palgâsijn puásuituálleeh iä lah peessâm spiekâstâhtäälvi maŋa vyebdiđ ollágin poccuid, kuás meid puáđuh iä lah puáttám. Enâmustáá táppám palgâseh láá tääl ekonomâlii etitiileest, ige etipiemâmân lah veltihánnáá resurseh eromâšávt tääl, ko täälvi 2019-2020 sajanmáávsuid iä lah valagin máksám, iätá Sämitige II värisaavâjođetteijee Leo Aikio.</p>
<p>Sämitigge iävtut, ete ministeriö valmâštâl já olášut jotelis äigitavluin tooimâid vâi pyehtip velttiđ puásuihiävu. Tooimâin kalga ráđádâllâđ Sämitiggijn. Lii tehálâš tubdâstiđ spiekâstâhlii tile jotelávt, vâi puásuituálun puáhtá čuosâttiđ munedeijee torjuu.</p>
<p>– Tääl ep pyevti pääcciđ vyerdiđ hiävui šoddâm já iivijd ájáneijee sajanmáávsuid, peic tilán kalga reagistiđ muuneeld, paahud saavâjođetteijee Tuomas Aslak Juuso.</p>
<p>L uuvâ Sämitige iävtuttâs tääbbin .</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p>Leo Aikio II värisaavâjođetteijee 040 621 6505 leo.aikio@samediggi.fi</p>
</body></document>
