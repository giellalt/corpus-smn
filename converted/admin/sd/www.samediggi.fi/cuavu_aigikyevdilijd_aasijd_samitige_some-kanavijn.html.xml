<document xml:lang="smn" id="no_id"><header><title>Čuávu äigikyevdilijd aašijd Sämitige some-kanavijn - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>215</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/12/cuavu-aigikyevdilijd-aasijd-samitige-some-kanavijn/?lang=an</origFileName><parallel_text xml:lang="fin" location="seuraa_ajankohtaisia_asioita_saamelaiskarajien_some-kanavilla.html"/><parallel_text xml:lang="sme" location="cuovo_aigeguovdilis_assiid_samedikki_some-kanalain.html"/><parallel_text xml:lang="sms" location="seu_rre_aai_jpoddsaz_aa_ssid_saa_mtee_gg_some-kanaalin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Čuávu äigikyevdilijd aašijd Sämitige some-kanavijn</p>
<p><em type="italic">Sämitige virgálijn Facebook – já Twitter -siijđoin tun peesah čuávvuđ Sämitige äigikyevdilijd tábáhtusâid, tooimâ, uáivilijd sehe haavâid. </em></p>
<p><em type="italic">– </em>Sosiaallii media siijđoi tárguttâs lii ovdediđ tiäđufinnim Sämitiggeest. Mij halijdep pyehtiđ Sämitige tooimâ aldeláá sämmilij aargâ, Sämitige saavâjođetteijee Tiina Sanila-Aikio iätá. </p>
<p>Meid Sämitige uđđâ nettisiijđoh láá almostittum já sijđoid pyevtittuvvoo ubâ paje uđđâ siskáldâs. – Siijđoh peividuvvojeh ohtânmaanoost vâi mij pastep palvâliđ pyerebeht siijđoi kevtteid já finnip tiäđui kavnâm njyebžilubbon, juátká Sämitige má. viestâdemčällee Johanna Alatorvinen.</p>
<p><em type="italic">Sämitige viestâdemstrategia </em></p>
<p>Sämitigge tuhhiittij čuákkimstis 19.6.2017 viestâdemstrategia . Strategia ulmen lii stivriđ já ovdediđ Sämitige viestâdem. Viestâdem uđđâ vyevih tarbâšuvvojeh, ko suulân 65 % Suomâ sämmilijn ääsih sämikuávlu ulguubeln. Lasseen viestâdem ovdedem lii velttidmettum Sämitige tooimân já toos, ete sämikoččâmušah iteh olmâ äššiohtâvuođâin.</p>
<p>Viestâdemstrategia miäldásii ávus já pehtilis viestâdem prinsiipin lii ovdediđ almos sämikoččâmuššáid kyeskee tiäđu, šiev haldâttuv já sämmilij máhđulâšvuođâ vaiguttiđ sijjân kyeskee miärádâstohâmân. Sämitigge kiävttá viestâdmist ärbivuáválij kanavij lasseen meid sosiaallii media kanavijd aktiivlávt.</p>
<p>Sämitigge lii čujottâm ruuđâid sehe luáttámušulmuid já pargeid čuosâttum viestâdemškovlim orniimân ive 2018 budjetist. Lasseen Sämitigge lii pálkkááttâm meriáigásii viestâdemčällee. Viestâdemčällee algâttij pargostis njuhčâmáánust 2018 já suu pargon lii vuáváđ, čuávvuđ, olášuttiđ já koordinistiđ Sämitige viestâdem.</p>
<p>www.facebook.com/saamelaiskarajat/</p>
<p>www.twitter.com/Saamelaiskaraja</p>
<p><em type="italic">Lasetiäđuh: </em></p>
<p>Sämitige viestâdemčällee Johanna Alatorvinen puh. 040 553 493, johanna.alatorvinen(at)samediggi.fi</p>
<p>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p><em type="italic">Lahtoseh: </em></p>
<list><p type="listitem">Sämitige viestâdemstrategia</p>
</list></body></document>
