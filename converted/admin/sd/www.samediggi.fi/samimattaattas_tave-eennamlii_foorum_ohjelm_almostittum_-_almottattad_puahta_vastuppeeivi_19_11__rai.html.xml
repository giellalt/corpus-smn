<document xml:lang="smn" id="no_id"><header><title>Sämimáttááttâs tave-eennâmlii foorum ohjelm almostittum - almottâttâđ puáhtá vástuppeeivi 19.11. räi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/17/samimattaattas-tave-eennamlii-foorum-ohjelm-almostittum-almottattad-puahta-vastuppeeivi-19-11-rai/?lang=an</origFileName><parallel_text xml:lang="fin" location="saamelaisopetuksen_pohjoismaisen_foorumin_ohjelma_julkaistu_-_ilmoittautua_voi_perjantaihin_19_11__asti.html"/><parallel_text xml:lang="sme" location="sameoahpahusa_davviriikkalas_foruma_programma_lea_almmuhuvvon_-_almmuheapmi_lea_rabas_bearjadaga_19_11__radjai.html"/><parallel_text xml:lang="sms" location="saa_m-matt_toozz_ta_vvjannmallaz_fooruum_programm_olmstottum_-_i_lmmttoottad_vuaitt_piatnac_19_11__rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämimáttááttâs tave-eennâmlii foorum ohjelm almostittum – almottâttâđ puáhtá vástuppeeivi 19.11. räi</p>
<p>Sämimáttááttâs tave-eennâmlâš foorum viggá hammiđ oleskove sämimáttááttâsâst Suomâst, Ruotâst já Taažâst. Foorum ulmen lii ovdediđ máttááttâs raajijd rastaldittee oovtâstpargo já škovlimpooliitlii sajattuv jieškođe-uv päikkienâmist. Foorumân láá almottâttâm stuorrâ juávkku virgeomâhááh, škovlimpooliitliih vaigutteijeeh, sämimáttááttâs totkeeh já máttáátteijeeh.</p>
<p>– Tave-eennâmlâš sämimáttááttâs foorum lii pyeri tilálâšvuotâ škovlimpooliitlii savâstâlmân väldikuudij raajij rasta. Mist láá ennuv ohtsiih hástuseh, moi čuávdim váátá eidu meritiätulii já kilelis politiik, iätá Sämitige vuossâmuš värisaavâjođetteijee Anni Koivisto.</p>
<p>– Mij tuáivup, ete foorum jieijâs uásild naanood škovlimpooliitlii sajattuv jo orroo oovtâstpargoráhtusij, tego Säämi parlamentaarlii rääđi siste. Toos lasseen lii tárguttâs, ete tot aalgât uđđâ áigáduv tave-enâmij máttááttâsministeriöi, Sämitiigij já Sámi allaskuvla koskâsii škovlimpooliitlii oovtâstpargoost, juátká Koivisto.</p>
<p>Foorumân lii máhđulâš almottâttâđ vástuppeeivi 19.11. räi nettisiijđoin www.rajahissameoahpahus.com , kost meid ohjelm lii uáinimnáál.</p>
<p type="title">Lasetiäđuh:</p>
<p>Saavâjođetteijee Tuomas Aslak Juuso tuomas.juuso(at)samediggi.fi 040 687 3394 / 010 839 3101</p>
<p>I värisaavâjođetteijee Anni Koivisto anni.koivisto(at)samediggi.fi 040 415 5969</p>
<p>Škovlimčällee Ulla Aikio-Puoskari Sämitigge 010 839 3112 ulla.aikio-puoskari(at)samediggi.fi</p>
<p>Kielâtorvočällee Anne Kirste Aikio Sämitigge 010 839 3124 anne-kirste.aikio(at)samediggi.fi</p>
</body></document>
