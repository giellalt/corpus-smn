<document xml:lang="smn" id="no_id"><header><title>Sämitigge uásálist Madrid šoŋŋâdâhkonferensân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>211</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/09/samitigge-uasalist-madrid-sonnadahkonferensan/?lang=an</origFileName><parallel_text xml:lang="fin" location="saamelaiskarajat_osallistuu_madridin_ilmastokonferenssiin.html"/><parallel_text xml:lang="sme" location="samediggi_oassalasta_madrid_dalkkadatkonferensii.html"/><parallel_text xml:lang="sms" location="saa_mte_gg_vuassaatt_madrid_aimmoskonfere_nsse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge uásálist Madrid šoŋŋâdâhkonferensân</p>
<p>Sämitigge uásálist Madridist 2.-13.12 OA šoŋŋâdâhčuákkimân. Koččâmušâst lii OA vuálásii šoŋŋâdâhraamisopâmuš 25. uásipeličuákkim já majemuš čuákkim ovdil ko Pariisi sopâmušpaje álgá. Konferensist lii ulmen finniđ loopân Pariisi sopâmuš njuolgâduskiirján kyeskee ráđádâlmijd já sooppâđ eromâšávt markkânmekanismáid kyeskee njuolgâdusâin.</p>
<p>Algâalmugáid kyeskee ääših čuákkimist láá sopâmuš vuálásii algâalmugij šoŋŋâdâhfoorum teivâdem sehe ton vuálásiih tábáhtusah čuákkim ääigi sehe algâalmugij šoŋŋâdâhfoorum pargo-ohjelm tuhhiittem. Toos lasseen Pariisi sopâmuš njuolgâdussáid kyeskee ráđádâlmeh, moh lohtâseh algâalmugij olmoošvuoigâdvuođáid, láá teháliih Sämitiigán. Algâaalmugpaaneel pargo-ohjelmist soppii konferens vuossâmuu ohhoost, te Pariisi šoŋŋâdâhráđádâlmijn 2015 álgám proosees foorum vuáđđudmist lii loopâst já foorum puáhtá algâttiđ eidusii tooimâs. Ohjelm lii čuávvoo kyevti ihán já tot ana sistees 12 aktiviteetid, moh lohtâseh algâalmugij ärbivuáválii tiätun sehe uásálistemmáhđulâšvuođáid, já ana sistees ovdâmerkkân kuávlulii pargopáájá ornim.</p>
<p><span type="quote">”Šoŋŋâdâhnubástus kuáská mijjân puohháid, já tast lii stuorrâ vaikuttâs arktâsij kuávlui algâalmugij elimân. Algâalmugij uásálistem sehe olmoošvuoigâdvuođâi kunnijâttem huámmášumán väldim ääšimiäldásávt lii tehálâš aalmugijkoskâsijn šoŋŋâdâhráđádâlmijn”</span>, muštâl II värisaavâjođetteijee Juuso vuorduinis šoŋŋâdâhčuákkim puátusijn.</p>
<p>II värisaavâjođetteijee Juuso uásálistij toos lasseen sárnon konferens miäldustábáhtussáid sehe toolâi algâaalmugpaaneel vuálásii tábáhtusâst ohtsâšsahâvuáru EU:in.</p>
<p>Sämitige čuákkimist ovdâstává II värisaavâjođetteijee Tuomas Aslak Juuso já aalmugijkoskâsij aašij čällee Inka Saara Arttijeff.</p>
<p>Kove: II värisaavâjođetteijee Tuomas Aslak Juuso algâttij algâalmugij vuáhádumân já šoŋŋâdâhnubástusân lohtâseijee tábáhtus juáigusáin.</p>
<p><em type="italic">Lasetiäđuh </em></p>
<p>Tuomas Aslak Juuso, II värisaavâjođetteijee tuomas.juuso@samediggi.fi puh. 040 187 1331</p>
</body></document>
