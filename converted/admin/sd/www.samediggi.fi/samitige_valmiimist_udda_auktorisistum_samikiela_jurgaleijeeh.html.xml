<document xml:lang="smn" id="no_id"><header><title>Sämitige valmiimist uđđâ auktorisistum sämikielâ jurgâleijeeh - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>234</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/09/samitige-valmiimist-udda-auktorisistum-samikiela-jurgaleijeeh/?lang=an</origFileName><parallel_text xml:lang="fin" location="saamelaiskarajien_valmennuksesta_uusia_auktorisoituja_saamen_kielen_kaantajia.html"/><parallel_text xml:lang="sme" location="samedikki_valbmemis_odda_auktoriserejuvvon_samegiela_jorgaleaddjit.html"/><parallel_text xml:lang="sms" location="saa_mtee_gg_valmsta_ttmest_odd_auktorisosttum_saa_mkiol_jaargloo_tti.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige valmiimist uđđâ auktorisistum sämikielâ jurgâleijeeh</p>
<p>Sämitigge ornij moonnâm roovvâdmáánu ráhtádâttâmpeeivi auktorisistum jurgâleijee totkosân . Ráhtádâtmân uásálistii vittâ ulmuu. Auktorisistum jurgâleijee tođhos uárnejui skammâmáánust 2018 já totkos puátuseh almostuvvii kiđđuv 2019. Totkos čođâlditijn kyehti sämikielâlâš jurgâleijee, Arla Magga čođâlditij suomâ-tavesämikielâ kielâpaarân auktorisistum jurgâleijee totkos já Terhi Harju suomâ-nuorttâlâškielâ kielâpaarân.</p>
<p>Kielâtorvočällee Anne Kirste Aikio tuáivut luho Arla Maggan auktorisistum jurgâleijee totkosist.</p>
<p>Ráhtádâttâmpeeivi ornim Sämitige kielâtorvočällee Anne Kirste Aikio illood jurgâleijei mere lassaanmist.</p>
<p>– Lii suotâs, ete mii ráhtádâttâmpeeivi peht kyehti uđđâ jurgâleijee čođâlditijn totkos. Nuorttâlâškielâst lii lamaš tuše ohtâ auktorisistum jurgâleijee oles maailmist, tääl suái lává kyevtis. Tavesämikielâ totkos čođâlditteeh majemui love ive ääigi láá lamaš tuše aaibâs muádis, te tast-uv lasattâs lii uáli merhâšittee.</p>
<p>Totkos čođâldittei Terhi Harju já Arla Magga mielâst Sämitige ráhtádâttâmpeeivist lâi stuorrâ merhâšume totkosân ráhtádâtmân.</p>
<p>– Ráhtádâttâmpeeivist finnij tehálâš, totkosân lohtâseijee tiäđu, já šiev oonâid totkosân ráhtádâtmân. Lâi vissásub tobdo, ko totkosân lohtâseijee aašijd lâi uážžum eelliđ čoođâ äššitobdeiguin oovtâst muuneeld, kommentist Terhi Harju.</p>
<p>Máttááttâshaldâttâs haldâšem auktorisistum jurgâleijee tođhos uárnejuvvoo čuávuváá keerdi skammâmáánust 2019. Sämitigge uárnee puáttee čoovčâ meid ráhtádâttâmpeeivi, jis ulmuuh láá perustum.</p>
<p>-Tođhos lii vättee já totkosân ráhtádâttâm kannat algâttiđ ääigild. Kannat uápásmuđ totkos siskáldâsân já anneeđ ävkkin Sämitige ráhtádâttâmpeeivi, rävvee uđđâ auktorisistum jurgâleijee Arla Magga .</p>
<p>Sämitigge uárnee meid kiiđâ ääigi tuulhâ pargoost kiäsuttum ulmuid uápásmittemškovlim, tastko jurgâleijei lasseen meid sämikielâi tuulhâin lii stuorrâ vänivuotâ. Škovliimist tieđettuvvoo sierâ.</p>
<p><em type="italic">Lasetiäđuh: </em></p>
<p>Kielâtorvočällee Anne Kirste Aikio anne-kirste.aikio@samediggi.fi puh. 010 8393124</p>
</body></document>
