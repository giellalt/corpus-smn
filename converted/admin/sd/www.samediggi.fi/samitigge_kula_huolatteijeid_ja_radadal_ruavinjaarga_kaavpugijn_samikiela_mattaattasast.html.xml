<document xml:lang="smn" id="no_id"><header><title>Sämitigge kulá huolâtteijeid já ráđádâl Ruávinjaargâ kaavpugijn sämikielâ máttááttâsâst - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>261</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/23/samitigge-kula-huolatteijeid-ja-radadal-ruavinjaarga-kaavpugijn-samikiela-mattaattasast/?lang=an</origFileName><parallel_text xml:lang="fin" location="saamelaiskarajat_kuulee_huoltajia_ja_neuvottelee_rovaniemen_kaupungin_kanssa_saamen_opetuksesta.html"/><parallel_text xml:lang="sme" location="samediggi_gulla_fuolaheaddjiid_ja_raddadalla_roavvenjargga_gavpogiin_sameoahpahusas.html"/><parallel_text xml:lang="sms" location="saa_mte_gg_kooll_huoltee_jid_da_sagstaall_rua_vnjaarg_gaardin_saa_mkiol_matt_toozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge kulá huolâtteijeid já ráđádâl Ruávinjaargâ kaavpugijn sämikielâ máttááttâsâst</p>
<p>Sämitigge kulá sämikielâuáppei huolâtteijeid vuossaargâ ehidist 23.8. tilálâšvuođâst, mii uárnejuvvoo káidusin. Virgáliih ráđádâlmeh Ruávinjaargâ čuovviittâstoimáin älgih majebaargâ. Huolâ tovâtteh eromâšávt sämikielâi máttááttâsorniistâlmeh taan škovlâive. Kaavpug siirdij iänááš uási sämikielâi máttááttâsâst uáppei pááikán máttááttemnáál káidusohtâvuođâiguin eidusii škovlâpeeivi maŋa.</p>
<p>– Tile lii huolâstuttee, tastko máttááttâsorniistâlmeh iä västid mii uáinu máttááttâs laavâmiäldásâšvuođâst, ovdâsvástádâs jyehimist olmânáál iäge šiev pedagogisii olášutmist, iätá Sämitige saavâjođetteijee Tuomas Aslak Juuso. – Maaŋgah huolâstum huolâtteijeeh láá váldám mijjân ohtâvuođâ já táttum Sämitiggeest iše vâi tile puárrán. Tile oro lemin vaigâd maŋgáid perruid já puáhtá poollâđ, ete Ruávinjaargâ sämikielâmáttááttâs positiivlâš ovdedempargo skemmâšuvá.</p>
<p>Sämitigge lii povdim uáppei huolâtteijeid ávus kuullâmtilálâšvuotân, mast tot haalijd karttiđ tile nuuvt maaŋgâ uáinust ko máhđulâš. Juuso lii eromâš ilolâš sämikielâi uáppeemere čielgâ lassaanmist já majemui iivij ovdedempargoost Ruávinjaargâst.</p>
<p>Värisaavâjođetteijee Anni Koivisto ana, ete Ruávinjaargâ tile valdâl sämikielâ já sämikielâlii máttááttâs hiäjus sajattuv lahâasâttem já ruttâdem ooleest päikkikuávlu kieldâi ulguubeln. – Sämitigge lii porgâm korrâsávt tile pyeredem oovdân já mij vyerdip tääl ennuv eenâb ko ovdebij iivij ääigi. Máttááttâs- já kulttuurministeriö asâttem sämimáttááttâs ovdedempargojuávkku kuođij kiđđuv sii oovdânpyehtim já nelji sierânâsčielgiittâs máttááttâs pyeredem várás já ei. ton finnim pisovâžžân oles enâmist.</p>
<p>Tavesämikielâ uáppeemeeri lii vuáđumáttááttâsâst lasanâm oovdeb luuhâmivveest maŋgáin luvvijn já lii tääl suullân 100 uápped. Kaavpug lii pálkkááttâm tavesämikielâ máttáátteijee, mutâ anarâš- já nuorttâlâškielâ máttááttâs tot uástá Ucjuv kieldâ já Sämitige ohtsii káidusmáttááttâshaavâst .</p>
<p type="title">Lasetiäđuh:</p>
<p>Tuomas Aslak Juuso, saavâjođetteijee 040 687 3394, tuomas.juuso@samediggi.fi</p>
<p>Anni Koivisto, I värisaavâjođetteijee 040 415 5969, anni.koivisto@samediggi.fi</p>
<p>Ulla Aikio-Puoskari, škovlimčällee 040 767 3101, ulla.aikio-puoskari@samediggi.fi</p>
<p>Škovlim- já oppâmateriaalääših Sämitiggeest</p>
<p>Uuđâs 15.4.2021 MKM pargojuávhu pargo valmâštuumist</p>
</body></document>
