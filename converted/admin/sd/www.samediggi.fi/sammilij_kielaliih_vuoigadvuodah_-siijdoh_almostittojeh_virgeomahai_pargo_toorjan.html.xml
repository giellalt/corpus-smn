<document xml:lang="smn" id="no_id"><header><title>Sämmilij kielâliih vuoigâdvuođah -siijđoh almostittojeh virgeomâhái pargo toorjân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>236</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/21/sammilij-kielaliih-vuoigadvuodah-siijdoh-almostittojeh-virgeomahai-pargo-toorjan/?lang=an</origFileName><parallel_text xml:lang="fin" location="saamelaisten_kielelliset_oikeudet_-sivusto_julkaistaan_viranomaisten_tyon_tueksi.html"/><parallel_text xml:lang="sme" location="samiid_gielalas_vuoigatvuodat_-siiddut_almmustahttojuvvojit_eisevalddiid_barggu_doarjjan.html"/><parallel_text xml:lang="sms" location="sa_mmlai_kiol_laz_vuoiggadvuod_-seiddoozz_olmstaa_ttet_ve_rggnii_kki_tuaj_tuarjjan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämmilij kielâliih vuoigâdvuođah -siijđoh almostittojeh virgeomâhái pargo toorjân</p>
<p>Sämitigge almostit sämikielâi ohhoost tieđettemsiijđoid, kuus láá nurrum ravvuuh virgeomâháid säämi kielâlaavâ heiviitmân. Siijđoi almostittemtilálâšvuotâ lii vástuppeeivi 23.10.2020 tijme 10.00-11.00. Oovdânpyehtimtilálâšvuođâst Sämitige kielâtorvočällee Anne Kirste Aikio oovdânpuáhtá siijđoi siskáldâs já kevttimmáhđulâšvuođâid. Sämitigge haalijd pivdeđ sierâ virgeomâháid uápásmuđ sijđoid.</p>
<p>– Táálái tiäđui mield sämmilij kielâliih vuoigâdvuođah olášuveh hiäjuht. Uásisuijân toos lii eereeb iärrás virgeomâhái tietimettumvuotâ tâi peerustmettum jurdâččemvyehi säämi kielâlaavâ kuáttá. Tai uđđâ siijđoi ulmen lii adeliđ virgeomâháid ääigitásásii tiäđu sämmilij kielâlijn vuoigâdvuođâin, já tuárjuđ sii kielâlij vuoigâdvuođâi huámmášumán väldimist keevâtlii pargoost ravvui já oonâi vievâst. Siijđoh heivejeh pyereest ovdâmerkkân uđđâ pargei uápásmitmân tâi škovlimpeivijd, muštâl kielâtorvočällee Anne Kirste Aikio</p>
<p>Siijđoin lii tiätu sämmilij kielâlijn vuoigâdvuođâin já ravvuuh säämi kielâlaavâ heiviitmist. Siijđoh láá 23.10.2020 rääjist čujottâsâst: https://www.samediggi.fi/saamelaisten-kielelliset-oikeudet/</p>
<p>Siijđoin lii tiätu sämmilij kielâlijn vuoigâdvuođâin já ravvuuh säämi kielâlaavâ heiviitmist. Siijđoh láá uáivildum toorjân puohháid, kiäh pargeh sämikielâlij palvâlusâi ooleest. Ulmen lii, ete jyehi virgeomâhâš, kiäs säämi kielâlaahâ kuáská, tobdá já ibbeerd sämmilij kielâlijd vuoigâdvuođâid.</p>
<p>Siijđoi teevstâid lii lamaš pyevtitmin hahâpargee <em type="italic">Tuuli Miettunen </em>. Siijđoi kuuvijn lii västidâm <em type="italic">Erja Wiltse </em>. Siijđoh almostittojeh tuš suomâkielân. Sämitigge lii meid valmâštâlmin tieđettemmateriaal sämikielân sämiaalmugân kielâlijn vuoigâdvuođâin siijđoi ohtâvuotân. </p>
<p>Siijđoh láá 23.10.2020 rääjist čujottâsâst: https://www.samediggi.fi/saamelaisten-kielelliset-oikeudet/</p>
<p>Oovdânpyehtimtilálâšvuotâ lii Teams-ohtâvuođâ peht, te uásálisteid pivdep almottiđ majemustáá tuorâstuv 22.10.2020 uásálistmist čujottâsân anne-kirste.aikio(at)samediggi.fi</p>
<p><span type="quote">Sämikielâi okko ávuduvvoo 19.-25.10.2020 ja Sämitigge lii pivdám puohâid uásálistiđ teemaookon ovdâmerkkân tábáhtusâid orniimáin já pyehtimáin sämikielâid oovdân.</span></p>
<p xml:lang="smj"><em type="italic">www.giellavahkku.no </em></p>
<p type="title">Lasetiäđuh:</p>
<p>Anne Kirste Aikio, kielâtorvočällee anne-kirste.aikio(at)samediggi.fi</p>
</body></document>
