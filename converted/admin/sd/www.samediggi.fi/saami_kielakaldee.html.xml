<document xml:lang="smn" id="no_id"><header><title>Säämi Kielâkäldee - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>138</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saami-kielakaldee/?lang=an</origFileName><parallel_text xml:lang="fin" location="sami_giellagaldu.html"/><parallel_text xml:lang="sme" location="sami_giellagaldu.html"/><parallel_text xml:lang="sms" location="saa_m_kiollka_lddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Säämi Kielâkäldee</p>
<p>Säämi Kielâkäldee lii sämiaalmug ohtsâštave-eennâmlâš äššitobdeeorgaan sämikieláid kyeskee aašijn. Suomâ, Ruotâ já Taažâ Sämitiigij vuáđudem sämikielâi áámmát- já reesuurskuávdáš Säämi Kielâkäldee lii vuáđudum pisovâš jiečânâs toimâorgaanin Taažâ Sämitige olán 2022.</p>
<p>Säämi Kielâkäldee västid sämikieláid kyeskee tave-eennâmlii oovtâstpargo koordinistmist, naanoodmist já oovdedmist. Säämi Kielâkäldee ulmen lii sämikielâi kirje- já sárnumkielâ hammim kulttuuräärbi siäiluttem, kattim já ovdedem sehe sämikielâi siäiluttem, nanodem já ovdedem tienuuvt, ete siämmást váldojeh huámmášumán jieškođe-uv sämikielâi táárbuh, hástuseh já resurseh.</p>
<p>Säämi Kielâkäldee västid sämikielâi kielâtipšomist. Säämi Kielâkäldee tuáimá ohtsâš äššitobdeeorgaanin sämikielâi kirjekielâ normâdmân kyeskee aašijn. Taas kuleh terminologia normâdem já čäällimnjuolgâdusah. Säämi Kielâkäldee pargon lii riggodiđ sämikielâi sänirááju já išediđ návt jieijâs uásild turviđ sämikielâi puátteevuođâ. Säämi Kielâkäldee addel kielâkevtteid sämikielâi kiävtun lohtâseijee tiäđuid, niävvuid já ravvuid.</p>
<p type="title" xml:lang="fra">LASETIÄĐUH</p>
<p>Mika Saijets</p>
<p><em type="italic">Säämi Kielâkäldee hovdâ </em></p>
<p xml:lang="vep">+47 78 47 41 48, +47 902 01 138</p>
<p xml:lang="sme">mika.saijets(at)giellagaldu.org</p>
<p type="title" xml:lang="fao">Äigikyevdil</p>
</body></document>
