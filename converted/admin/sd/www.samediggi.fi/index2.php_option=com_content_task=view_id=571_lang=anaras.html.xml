<document xml:lang="smn" id="no_id"><header><title>Samediggi - Saamelaiskäräjät - Säminuorâi taaidâtábáhtusân oláttâsmeeri uásálisteeh</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>146</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=571&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=571_lang=finnish.html"/><parallel_text xml:lang="sme" location="index2.php_option=com_content_task=view_id=571_lang=davvi.html"/><parallel_text xml:lang="sms" location="index2.php_option=com_content_task=view_id=571_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Säminuorâi taaidâtábáhtusân oláttâsmeeri uásálisteeh</p>
<p>Säminuorâi taaidâtábáhtusân, mii uárnejuvvoo Aanaar Sajosist njuhčâmáánu loopâst, láá puátimin oláttâsmeeri uásálisteeh. Almottâttâm láá tääl jo paijeel 350 uásálisted, mut ko majemuuh-uv almottâtmeh puátih, te uásálistei meeri paijaan paijeel neelji čyeđe. Uásálisteeh láá taan ive sämikuávlu lasseen meid Ruávinjaargâst já Helsigist. Muusikkiišton láá almottâttâm ohtsis 19 juávkkud, main láá ovdâstum sehe aanaar-, nuorttâ- já tavesämikielah.</p>
<p>Almottâtmeh láá puáttám nuuvt suoppâinviestân já njuárustemkiišton, mii uárnejuvvoo koskoho 28.03. ko muusikkejâlmâsân-uv, mii uárnejuvvoo tuorâstuv. Muusikkejâlmâsâst tuámáreh väljejeh säminuorâi ovdâsteijeid aalmuglâš Sounds -tábáhtusân Tuurkun.</p>
<p>Säämi kulttuurkuávdáš Sajos addel taan ive tábáhtusân korâdis raamijd. Tuorâstuv muusikkejâlmâs saijeen lii suullân 400 jiegâ Dolla-auditorio, mast lii kevttimnáál šievšlaajâg tekniik čuovâidiskuin já piähtusijdiskuin.</p>
<p>Säminuorâi taaidâtábáhtus lii väldikodálâš Nuorâ kulttuur-tábáhtuskuálusân kullee sämikielâlâš kuávlutábáhtus, mon váldu-uárnejeijen lii sämitigge. Aanaar tábáhtus láá orniimin meid Aanaar škovlâ, Säämi máttááttâskuávdáš já páihálâš sämiservi Anára Sámi searvi.</p>
<p>Lasetiäđuh säminuorâi taaidâtábáhtusâst täst. Čuávu nettisiijđoid.</p>
<p>Teivâdep Sajosist 28.–29.03!</p>
</body></document>