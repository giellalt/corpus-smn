<document xml:lang="smn" id="no_id"><header><title>Saavâjođetteijei koijâdâllâmtijme juávkkuchatist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>157</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/05/saavajodetteijei-koijadallamtijme-juavkkuchatist/?lang=an</origFileName><parallel_text xml:lang="fin" location="puheenjohtajiston_kyselytunti_ryhmachatissa.html"/><parallel_text xml:lang="sme" location="satnejodiheddjiid_gazadandiibmu_joavkochatas.html"/><parallel_text xml:lang="sms" location="saaggjaa_dteeikaa_dd_koojjosciass_joukkchaatast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saavâjođetteijei koijâdâllâmtijme juávkkuchatist</p>
<p>Nuorâirääđi uárnee vuossâmuu keerdi historjást saavâjođetteijei koijâdâllâmtijme, kost nuorah jieijah láá koijâdâllen. Sämitige saavâjođetteijeeh Tuomas Aslak Juuso, Anni Koivisto já Leo Aikio ilosmii, ko finnejii povdiittâs. -Lii suotâs finniđ tággáár máhđulâšvuođâ peessâđ savâstâllâđ njuolgist säminuorâiguin uđđâlágán kanava peht, sij kommentistii puáttee tábáhtus.</p>
<p>Juávkkuchat uárnejuvvoo 9.6.2020 tme 18-19 kuulmâ sämikielân. -Nuorah láá ovdâkovveen maaŋgâsämikielâlâšvuođâst ovdâmerkkân säminuorâi taaiđâtábáhtus já Sukkâršooki peht. Lii pyeri, ete säminuorah hästih mii addiđ já toimâđ puoh sämikielâiguin ruokkâdávt, saavâjođetteijeeh pahudeh. Juávkkuchat lii www.nuor.fi -siijđoi <em type="italic">TUU SIÄRVUS </em>-uásist já nettisiijđoi puoh kielâversioin ovdâsiijđon puátá liŋkkâ, mii joođeet chat-sajan. </p>
<p>Nuor.fi siijđoh láá ovdedum uássin DigiÁrran haavâ, mon ulmen lii ovdediđ sämikielâlii, säminuoráid uáivildum tiätu- já ravvimpalvâlus já digitaallii nuorâipargo. Haavâ ruttâdeh Laapi kuávluhaldâttâhvirgádâh, nuorâirääđi já Sämitige oppâmateriaaltoimâttâh.</p>
<p type="title">Lasetiäđuh:</p>
<p>saavâjođettejjee Tuomas Aslak Juuso, puh. 040 594 5060, tuomas.juuso(at)samediggi.fi</p>
<p>I värisaavâjođette Anni Koivisto, puh. 040 594 5060, anni.koivisto(at)samediggi.fi</p>
<p>II värisaavâjođette Leo Aikio, puh. 040 594 5060, leo.aikio(at)samediggi.fi</p>
<p>vs. nuorâičälleeElli-Marja Hetta, puh. 050 382 5179, elli-marja.hetta(at)samediggi.fi</p>
</body></document>
