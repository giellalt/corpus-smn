<document xml:lang="smn" id="no_id"><header><title>Samediggi - Saamelaiskäräjät - Ijâttes ijjâ-tábáhtusân staatâtorjuu</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>171</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=709&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=709_lang=finnish.html"/><parallel_text xml:lang="sme" location="index2.php_option=com_content_task=view_id=709_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ijâttes ijjâ-tábáhtusân staatâtorjuu</p>
<p>Ijâttes ijjâ-algâaalmugij muusiktábáhtus peesâi staatâtorjuu pirrâdâhân ko kulttuur- já valastâllâmminister Paavo Arhinmäki mieđettij 10-ivváášpurdos juhloo festivaalân 10 000 eurod kulttuurtorjuu.  Torjuuh mieđettuvvojeh Veikkaus-vuáitturuuđâin. Ijâttes iijâ lasseen torjuu pirrâdâhân šoodâi love eres uđđâ tábáhtus.</p>
<p>Kuorâttâllâmmiäldásii staatâtorjuu koskâsâš kriiteer lii ovdediđ já paijeentoollâđ maaŋgâpiälásâš taaiđâ- já kulttuurfalâlduv, nanodiđ väldikodálávt jieškote-uv taaiđâsuorgijd, ovdediđ aalmugjesânij täsiárvusâš já oovtviärdásâš uásálâšvuođâ já uásálistem kulttuurân.</p>
<p>Ijâttes ijjâ lii algâaalmugij muusikfestivaal, mii uárnejuvvoo Anarist sämikulttuurkuávdáá Sajosist 16-18.8.2013. Tot oovdânpuáhtá sämimuusik lasseen meid eres algâaalmugij muusik já kulttuur. Kyevtipiäivásâš tábáhtus čuággán párnái- ja nuorâipeeivist pargopájáiguin já párnáikonsertijguin, muusikseminaarist, jieškote-uvlágán konsertijn sehe sämimuusikân vuáijum klubi-ehidijn. Ive 2013 Ijâttes iijâ fáddá lii <span type="quote">”Suhâpuolvah”</span>, mon vuáđujuurdân lii pyehtiđ jieškote-uv suhâpuolvâi ovdâsteijee sämimuusik taidârijd oohtân sehe toimâđ eres ahasij sämmilij kulttuurlâš kuáhtámsaijeen. Tábáhtus lii áinoo sämimuusikfestivaal ubâ Suomâst já ohtâ puoh merhâšittee Tave-Laapi kesitábáhtusâin.</p>
<p>Sämitige lasseen tábáhtus orniistâlmáid uásálisteh el. Anára Sámisearvi rs, Sämimuseo Siida, Säämi máttááttâskuávdáš, Aanaar kieldâ, YLE Sápmi já Giellagas-instituut.</p>
<p>Lasetiäđuh Ijâttes ijjâ-tábáhtusâst:</p>
<p xml:lang="sme">Anu Magga anu.magga(at)samediggi.fi p. 050 567 2204</p>
<p xml:lang="fin">Anna Näkkäläjärvi-Länsman anna.nakkalajarvi-lansman(at)minedu.fi p. 0295 330 856</p>
<p>www.ijahisidja.fi</p>
</body></document>
