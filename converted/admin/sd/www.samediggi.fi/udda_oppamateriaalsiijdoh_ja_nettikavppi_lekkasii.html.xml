<document xml:lang="smn" id="no_id"><header><title>Uđđâ oppâmateriaalsiijđoh já nettikävppi lekkâsii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>130</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/26/udda-oppamateriaalsiijdoh-ja-nettikavppi-lekkasii/?lang=an</origFileName><parallel_text xml:lang="fin" location="uudet_oppimateriaalisivut_ja_verkkokauppa_avautuivat.html"/><parallel_text xml:lang="sme" location="odda_oahppamaterialasiiddut_ja_neahttagavpi_rahpasedje.html"/><parallel_text xml:lang="sms" location="odd_mattmateriaalseeid_da_ne_ttkaupp_avvne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uđđâ oppâmateriaalsiijđoh já nettikävppi lekkâsii</p>
<p>Sämitige oppâmateriaalijn láá tääl uđđâ siijđoh já oppâmateriaal nettikävppi ! Uđđâ siijđoin škoovlah pyehtih älkkeht tiiláđ kiirjijd Sämitige škovlim- já oppâmateriaaltoimâttuvâst. Meid priivaat ulmuuh pyehtih tiiláđ kiirjijd siijđoi peht.</p>
<p>Sämitigge juáhá nuuvtá sämikielâlii oppâmateriaal, maid tot ráhtá, Suomâ vuáđuškovláid, nube tääsi oppâlájádâssáid já sämikielâlii arâšoddâdemohtâduvváid. Tiilájum oppâkirjeh toimâttuvvojeh jo-uv poostâ peht teikâ taid puáhtá viežžâđ Saijoos infoost tiilámkuuitâ vuástá. Digitaallijd materiaalijd puáhtá meid tiiláđ nettikäävpi peht. Ko pakkeet toimâttuvvoo poostâ peht, te tiilájeijee máksá postâkoloid.</p>
<p>Meid priivaat ulmuuh pyehtih tiiláđ Sämitige oppâmateriaalijd. Uccâ tiiláámijn mij avžuuttep rähtiđ tiilám Sámi Duodji Shop nettikäävpist čujottâsâst www.duodjishop.fi .</p>
<p>Sämitigge pyevtit já ruttâd sämikielâlijd oppâmateriaalijd ovdâ- já vuáđumáttááttâs, luvâttuvâi, áámmátlii já rävisolmoošškovliittâs tárboid. Lasetiäđuid addel Sämitige škovlim- já oppâmateriaaltoimâttâh Anarist. Oppâmateriaalmeriruttâ mieđettuvvoo staatâ budjetist Máttááttâshaldáttuv toimâkoloin.</p>
<p><em type="italic">Uáppáásm siijđoid: </em>https://www.samediggi.fi/oppamateriaaleh/?lang=an </p>
</body></document>
