<document xml:lang="smn" id="no_id"><header><title>Äššitobdeeseminaar sämitiggelaavâ uđâsmitmist 2.9.2021 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>199</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/24/assitobdeeseminaar-samitiggelaava-udasmitmist-2-9-2021/?lang=an</origFileName><parallel_text xml:lang="eng" location="expert_workshop_to_assess_proposals_for_amending_the_sami_parliament_act_in_finland_on_2_september.html"/><parallel_text xml:lang="fin" location="asiantuntijaseminaari_saamelaiskarajalain_uudistamisesta_2_9_2021.html"/><parallel_text xml:lang="sme" location="assedovdiseminara_samediggelaga_odasmahttimis_2_9_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Äššitobdeeseminaar sämitiggelaavâ uđâsmitmist 2.9.2021</p>
<p>Laapi ollâopâttuv riehtitiettuu tieđâkoddeest uárnejuvvoo oovtâstpargoost riehtiministeriöin já Sämitiggijn valmâštâllum äššitobdeeseminaar sämitiggelaavâ uđâsmitmist tuorâstuv 2.9.2021. Tilálâšvuođâ uáiviuárnejeijee lii tieđâkode algâaalmugrievti uásiáigásâš professor Martin Scheinin. Äššitobdeeseminaar ulmen lii faallâđ almugijkoskâsâš, syemmilâš já sämmilâš äššitobdeid máhđulâsvuođâ miäruštâllâđ toimâkode iävtuttâsâid já savâstâllâđ toin.</p>
<p>Sämitige saavâjođetteijee Tuomas Aslak Juuso siärvá seminaarân já tuálá oovtâ seminaar lekkâmsahâvuáruin. – Sämitiggelaavâ uđâsmittem lii tääl eromâš äigikyevdilis fáddá já mun vuárdám mielâkiddiivâšvuođáin seminaar. Lii tehálâš, ete seminaar fáálá almugijkoskâsâš olmoošvuoigâdvuotâäššitobdeid saje miäruštâllâđ sämitiggelahâtoimâkode iävtuttâsâid já savâstâllâđ toin, iätá Juuso.</p>
<p>Seminaarân uásálisteh meid Sämitige iävtuttâsâst nomâttum sämitiggelahâtoimâkode jesâneh.</p>
<p>Äššitobdeeseminaar uárnejuvvoo hybridihäämist. Sárnooh já eres uásálisteeh uásálisteh seminaarân jo-uv pääihi alne Laapi ollâopâttuv Castren-salist teikkâ káidusohtâvuođâin. Almottâttâm seminaarân lii nuuhâm 15.8. Ulmuid, kiäh láá almottâttâm seminaarân, vuolgâttuvvoo ovdâmateriaal já ravvuuh uásálistem várás.</p>
<list><p type="listitem">Ohjelm suomâkielân</p>
<p type="listitem">Ohjelm orjâlâškielân</p>
</list><list><p type="listitem">Ohjelm eŋgâlâškielân</p>
</list><p>Sämitiggelaavâ nubásmittem valmâštâllee toimâkode smiettâmuš ađai iävtuttâs lahânubástusâin almostui 11.5.2021. Iävtuttum nubástusâi ulmen lii ovdediđ sämmilij jiešmeridemvuoigâdvuođâ olášume sehe pyerediđ sämmilij jieijâs kielân já kulttuurân kyeskee jiešhaldâšem já sämitige toimâmmáhđulâšvuođâid. Ton lasseen ulmen lii tivvoođ tááláá tile eromâšávt OA olmoošvuoigâdvuotâkomitea vátámuš miäldásávt. Toimâkode smiettâmuš lii lamaš ciälkkámušrieggest keesi ääigi.</p>
<list><p type="listitem">Sämitiggelaavâ nubásmittem: https://www.samediggi.fi/saamelaiskarajalain-muutos/</p>
<p type="listitem">Luuvâ toimâkode smiettâmuš  täst</p>
<p type="listitem" xml:lang="fin">Hahâsijđo: https://oikeusministerio.fi/hanke?tunnus=OM002:00/2020</p>
</list><p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
</body></document>
