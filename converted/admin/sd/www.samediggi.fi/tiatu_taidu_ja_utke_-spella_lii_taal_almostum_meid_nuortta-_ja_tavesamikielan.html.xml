<document xml:lang="smn" id="no_id"><header><title>TIÄTU, TÁIĐU JÁ UTKE -spellâ lii tääl almostum meid nuorttâ- já tavesämikielân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/23/tiatu-taidu-ja-utke-spella-lii-taal-almostum-meid-nuortta-ja-tavesamikielan/?lang=an</origFileName><parallel_text xml:lang="fin" location="tieto_taito_temppu_-peli_on_nyt_ilmestynyt_myos_koltan-_ja_pohjoissaamenkielille.html"/><parallel_text xml:lang="sme" location="diehtu_daidu_goansta_-speallu_lea_dal_almmuhuvvon_maiddai_nuortalas-_ja_davvisamegielaide.html"/><parallel_text xml:lang="sms" location="teatt_taidd_tempp_-speall_lij_aa_n_olmstottum_se_nuortt_-da_ta_vvsaamas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">TIÄTU, TÁIĐU JÁ UTKE -spellâ lii tääl almostum meid nuorttâ- já tavesämikielân</p>
<p><em type="italic">TIÄTU, TÁIĐU JÁ UTKE -spellâ lii tääl almostum meid nuorttâ- já tavesämikielân. Spellâ lii uđâsmittum. Spellâ lii jurgâlum suomâkielâlii Peliko / Martinex TIETO, TAITO &amp; TEMPPU -speelâst. </em></p>
<p>TIÄTU, TÁIĐU JÁ UTKE -spellâ lii suotâs lyevdispellâ puohháid. Speelâst piäsá jotteeđ spellâlyevdi alne pirccoostmáin já TIÄTU, TÁIĐU JÁ UTKE -koortâi mield puđâldiđ maŋgâi náálá sehe västidiđ koččâmuššáid. Spellâmlyevdi kooveest lii ohtâ kalenderihe.</p>
<p>Jis spellee ooroost TIÄTU, TÁIĐU JÁ UTKE -ruuvdui, valjii sun oovtâ čuávuváá muulsâiävtuin:</p>
<p>Tiätu: tiätupargopitá láá tiätukištokoččâmušah, mooid sättih leđe maaŋgah jieškote-uvlágán vástádâs. Vástádâsah iä kavnuu koortâin, mut spelleeh smiettih rievtis vástádâsâid.</p>
<p>Táiđu: táiđupargopitáh lohtâseh matematiikân teikkâ kielâlii naavcâid.</p>
<p>Utke: utkepittáin spelleeh peessih váhá lihâdiđ já siämmást kevttiđ árvuštâllâmtááiđuidis.</p>
<p>Speelâ ulmen lii, et párnááh sättih spellâđ juáhháá jieijâs vyehi mield. Speelâst lii tárguttâs savâstâllâđ iveaaigij mulsâšuumijn já eres aašijn maid párnááh suorgâttâleh. Spellâ heivee kuulmâ ahasijn pajaskulij. Spellâ lii pyevtittum oovtâstpargoost kielâpiervâlstivriimáin.</p>
<p>Spellâ lii tääl finniimist Sämitige oppâmaterial nettikäävpist:</p>
<list><p type="listitem">Teâtt, täidd &amp; tempp nuorttâlâškielân</p>
<p type="listitem">Diehtu, dáidu &amp; goansta tavesämikielân</p>
</list><p type="title">Lasetiäđuh:</p>
<p>Petra Kuuva Oppâmateriaalčällee 040 677 22 75 petra.kuuva@samediggi.fi</p>
<p>Marita Aikio Oppâmateriaalvuávájeijee 040 662 9018 marita.aikio@samediggi.fi</p>
<p>Raija Lehtola Nuorttâlâškielâlâš materiaalpargo 050 573 9525 raija.lehtola@samediggi.fi</p>
</body></document>
