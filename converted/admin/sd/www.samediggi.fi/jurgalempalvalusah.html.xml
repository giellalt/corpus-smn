<document xml:lang="smn" id="no_id"><header><title>Jurgâlempalvâlusah - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>299</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/jurgalempalvalusah/?lang=an</origFileName><parallel_text xml:lang="fin" location="kaannospalvelut.html"/><parallel_text xml:lang="sme" location="jorgalanbalvalusat.html"/><parallel_text xml:lang="sms" location="jaargla_ttemkaazzkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jurgâlempalvâlusah</p>
<p>Sämitige kielâtoimâttâh já jurgâlemtoimâ lii kiddâ 10.-31.7.2023 koskâsii ääigi. Mij maccâp tiiláámáid oppeet 1.8.2023 rääjist Jis taarbâšvetteđ jurgâlusâid talle, ko kielâtoimâttuv jurgâlempalvâlus lii kiddâ, te freelance-jurgâleijei ohtâvuođâtiäđuh kávnojeh Sämitige jurgâleijei já tuulhâi uuccâmpalvâlusâst .</p>
<p>Sämikielâ toimâttuv kielâjurgâleijeeh išedeh táárbu mield virgeomâháiguin ášáštâlmist tárbulij sämikielâlij äššikiirjij jurgâlmist.</p>
<p>Sämikielâ toimâttâh ij ornii tulkkumpalvâlusâid, mutâ pargeeh pyehtih išediđ tuulhâi ucâmist. Sämikielâ tuulhâid puáhtá uuccâđ Sämitige jurgâleijei já tuulhâi listoost .</p>
<p type="title">Raavâ jurgâlusâi tiiláámân sämikielâ toimâttuvâst</p>
<p>Jurgâlus tiilám várás kalga registeristuđ/čáládâttâđ siisâ <em type="italic">Lingsom-palvâlusân </em>. </p>
<list><p type="listitem">Mij táttup toimâttiđ vuolgâteevstâ ain word-tiätuvuárkkán palvâlus peht. Jurgâleijeeh iä toovâ tekstâkieđâvuššâm tiilájeijee peeleest.</p>
<p type="listitem">Huámmáš, ete Lingsom-palvâlus automaatšleđgâpoostah sättih moonnâđ roskepoostân. Tun puávtáh estiđ tom merkkiimáin Lingsom torvolâš vuolgâtteijen.</p>
<p type="listitem">Lasetiäđuid addel jurgâlemtooimâ koordinistmist västideijee Tanja Kyrö puh. 040 676 6426, šleđgâpostâ: tanja.kyro@samediggi.fi</p>
<p type="listitem">Jis Sämitige jurgâlemtoimâttâh ij paste väldiđ vuástá jurgâlemtiilám, te tun puávtáh uuccâđ freelancer-jurgâleijeid <em type="italic">Sämitige jurgâleijei já tuulhâi listoost </em>. </p>
<p type="listitem">Lah-uv tun epivises säämi kielâlaavâ njuolgâdusâin tâi kenigâsvuođâin? Täärhist tääbbin: https://www.finlex.fi/fi/laki/ajantasa/2003/20031086 tâi vääldi ohtâvuođâ Sämitige sämikielâ toimâttâhân . Säämi kielâtorvočällee rävvee já uápist säämi kielâlaavâst.</p>
</list><p type="title">Hadeh</p>
<p>Sämitige jurgâlusâi hadeh 1.2.2020 rääjist:</p>
<p>Sämikielâ toimâttuv adelem jurgâlusâst piärroo máksu kielâpaarâst suomâkielâ – sämikielâ (tavesämikielâ, anarâškielâ teikkâ nuorttâlâškielâ) teikkâ nubijkejij 85 eurod /sijđo já siijđost 1560 merkkâd koskâiguin.</p>
<p>Jis jurgâlum tekstâ lii táváliist vaigâdub, te jurgâlemmáávsu puáhtá luptiđ enâmustáá 50 % siämmáá ko huápulii pargo jurgâlemmáávsu puáhtá luptiđ enâmustáá 50 %. Jis jurgâlus ana sistees peividem jo orroo jurgâlusân te västideijeenáál haddeest puáhtá kepidiđ 50 % tâi kevttiđ ucemus hade.</p>
<p>Jurgâlusâi ucemus hadde lii 25 eurod.</p>
<p type="title">Eres kielâliih palvâlusah</p>
<p>Sämikielâ toimâttuv adelem eres kielâlijn palvâlusâin, teevstâ tärhistmist já tulkkumpalvâlusâin piärroo 70 eurod jyehi älgee tijmeest.</p>
<p type="title">Tulkkum</p>
<p>Sämikielâ toimâttâh ij ornii tulkkumpalvâlusâid, mutâ pargeeh pyehtih išediđ tuulhâi ucâmist. Sämikielâ tuulhâid puáhtá uuccâđ Sämitige jurgâleijei já tuulhâi listoost .</p>
<p><span type="quote">Sämikielâ toimâttuv pargeeh rävvejeh já išedeh mielâstis sämikielân já säämi kielâlaahân lohtâseijee aašijn.</span></p>
</body></document>
