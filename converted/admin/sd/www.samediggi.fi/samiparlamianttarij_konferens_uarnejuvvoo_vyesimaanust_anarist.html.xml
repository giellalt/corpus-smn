<document xml:lang="smn" id="no_id"><header><title>Sämiparlamiänttárij konferens uárnejuvvoo vyesimáánust Anarist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>139</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/10/samiparlamianttarij-konferens-uarnejuvvoo-vyesimaanust-anarist/?lang=an</origFileName><parallel_text xml:lang="eng" location="the_conference_of_sami_parliamentarians_will_be_held_in_inari_in_may.html"/><parallel_text xml:lang="fin" location="saamelaisparlamentaarikkojen_konferenssi_jarjestetaan_toukokuussa_inarissa.html"/><parallel_text xml:lang="sme" location="sameparlamentarihkkariid_konfereansa_lagiduvvo_miessemanus_anaris.html"/><parallel_text xml:lang="sms" location="saa_mparlamentnii_kki_konfere_nss_ja_rjstet_vue_ssmannust_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämiparlamiänttárij konferens uárnejuvvoo vyesimáánust Anarist</p>
<p>Kuuđâd sämiparlamiänttárij konferens uárnejuvvoo Anarist 19.05.2022. Konferens lâi tárguttâs toollâđ ive 2020, mutâ tot sirdui koronapandemia tiet. Oovtâ peeivi pištee konferensân uásálisteh sämiparlamiänttáreh Suomâst, Ruotâst já Taažâst. Pääihi alne láá meid Ruošâ sämiseervi ovdâsteijeeh, kiäh uásálisteh konferensân tárkkojeijen.</p>
<p>– Lii suotâs, ete sämiparlamiänttáreh peesih tääl čokkâniđ Anarân já savâstâllâđ ohtsijn aašijn sehe hástusijn, moh lohtâseh šoŋŋâdâhnubástusân, ärbitiätun sehe sämmilij vuoigâdvuođâi majemui aaigij ovdánmân, iätá Sämitige saavâjođetteijee Tuomas Aslak Juuso.</p>
<p>Konferens fáádáh láá taan ive eereeb iärrás šoŋŋâdâhnubástus, ärbitiätu sehe sämmilij vuoigâdvuođâi majemui aaigij ovdánem. Konferensist kuullâp sierâ suorgij äššitobdeid, kiäh jyehih uđđâsumos tiäđu parlamiänttáráid.</p>
<p>Sämiparlamiänttárij konferens uárnejuvvoo jyehi kuálmád ive. Säämi Parlamentaarlâš Rääđi västid sämiparlamiänttárij konferens keevâtlii orniimist, já ive 2022 konferens keevâtlâš ornimovdâsvástádâs kulá Suomâbel Sämitiigán.</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p>Saara-Maria Salonen Vuávájeijee +44(0) 7305 965 167 saara-maria.salonen@samediggi.fi</p>
</body></document>
