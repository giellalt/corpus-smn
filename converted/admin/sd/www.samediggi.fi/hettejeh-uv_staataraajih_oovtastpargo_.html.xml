<document xml:lang="smn" id="no_id"><header><title>Hettejeh-uv staatârääjih oovtâstpargo? - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>203</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/01/21/hettejeh-uv-staataraajih-oovtastpargo/?lang=an</origFileName><parallel_text xml:lang="fin" location="haittaavatko_valtionrajat_yhteistyota_.html"/><parallel_text xml:lang="sme" location="headustit_go_stahtarajat_ovttasbarggu_.html"/><parallel_text xml:lang="sms" location="lij-a_riikkraajin_hai_tt_ohttsaztuojju_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hettejeh-uv staatârääjih oovtâstpargo?</p>
<p>Leppeđ-uv tii lájádâsâst feerim, ete staatârääjih tovâtteh hástusijd já čuolmâid? Sämmilâš räjiháittulävdikodde halijdičij finniđ tiäđu tii feerimijn já pivdá iävtuttâsâid pargosis.</p>
<p>Sämmilii räjiháittulävdikode lii Säämi parlamentaarlâš rääđi (SPR) nomâttâm já tot lii kuulmâ sämitige oovtâstpargo-orgaan. Lävdikode pargon lii identifisistiđ nuuvt kočodum räjihááituid, moh hettejeh oovtâstpargo já ohtâvuođâ sämmilij kooskâ jieškote-uv staatâ raajij peht sehe tovâtteh hástusijd ovtâskâs ulmuid, perruid, seervijd, lájádâssáid tâi iäláttâshárjutteijeid.</p>
<p>Láá-uv tii ornijduumeest feerimeh, maid lävdikodde kolgâččij tiettiđ? Mij tarbâšep tii iše!</p>
<p><em type="italic">Vääldi ohtâvuođâ mijjân já čääli čujottâsân samediggi@samediggi.no já merkkee šleđgâpoostân <span type="quote" xml:lang="sme">“sámi rádjahehttehuslávdegoddi”</span>. Tun puávtáh čäälliđ tuu hástusijn. Lävdikodde haalijd finniđ vijđáht ibárdâs hástusijn, maid rääjih sämikuávlun tovâtteh. Lävdikodde haalijd iävtuttâsâid 15.4.2020 räi. </em></p>
<p type="title">Ovdâmeerhah fáádáin, moh láá merhâšitteeh lävdikoodán:</p>
<list><p type="listitem">Pargo – pargoost jotteem rääji rasta</p>
<p type="listitem">Aalmuglâšvuotâ – ovtâskâs ulmui já perrui hástuseh tast, ko <span type="quote">“ääsih kyevti staatâst”</span></p>
<p type="listitem">Škovlâ – vuáđuškovlâoovtâstpargo räjikuávluin</p>
<p type="listitem">Aaleeb škovliittâs – ohtsiih sämmiliih škovliittâsah já uáppee-eellim</p>
<p type="listitem">Tiervâsvuotâ – falâldâh räjikuávluin já ohtsâš falâldâh</p>
<p type="listitem">Kietâtyejeh, vyebdim já kulttuur – kulttuurpargo já vyebdim rääji nubebel</p>
<p type="listitem">Puásui-iäláttâs räjikuávluin – piätupolitiik, meid sajanmáksuääših, elleetuáhtárääših jna. (lävdikoddeest ij lah tárguttâs árvuštâllâđ kuáttumaašijd).</p>
<p type="listitem">Proojeekthaldâšem – toorjâvuáháduvah já ohtsiih projekteh</p>
</list><p type="title">Lävdikode jesâneh:</p>
<p>Runar Myrnes Balto, lävdikode saavâjođetteijee (Taažâbeln) Anders Kråik, jeessân (Ruotâbeln) Ulla Magga, jeessân (Suomâbeln)</p>
<p xml:lang="sme"><em type="italic">Kove: </em><em type="italic">Åse M.P. Pulk/Sámediggi </em></p>
</body></document>
