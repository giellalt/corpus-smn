<document xml:lang="smn" id="no_id"><header><title>Sämitige vaaljâin nelji njuolgimvátámâš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>173</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/18/samitige-vaaljain-nelji-njuolgimvatamas/?lang=an</origFileName><parallel_text xml:lang="fin" location="saamelaiskarajien_vaaleista_nelja_oikaisuvaatimusta.html"/><parallel_text xml:lang="sme" location="samedikki_valggain_njeallje_njulgengaibadusa.html"/><parallel_text xml:lang="sms" location="saa_mtee_gg_vaalin_nellj_vuoigeemkai_bbjoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige vaaljâin nelji njuolgimvátámâš</p>
<p><em type="italic">Sämitige vaaljâi puátusân kyeskee njuolgimvátámâšah láá puáttám nelji (4) meriääigi räi. Sämitige stivrâ kalga kieđâvuššâđ njuolgimvátámâšâid huápulávt já majemustáá ovdil ko valjâihe nohá. </em></p>
<p>Sämitiggelaavâ 40 § mield jienâvuoigâdvuođâlâš, kote ana, ete valjâlävdikode miärádâs vaaljâi puáttus naanoodmist teikâ vaaljâi tooimâtmân lohtâseijee eres toimâ lii laavâvuástásâš, uážžu toohâđ sämitige stiivrân njuolgimvátámâš majemustáá 14 peeivi ton peeivist, kuás valjâlävdikodde lii nanodâm vaaljâi puáttus.</p>
<p>Sämitige stivrâ kalga kieđâvuššâđ njuolgimvátámâš huápulávt já majemustáá ovdil ko valjâihe nohá.</p>
<p>Sämitige stiivrâ miärádâsân uážžu uuccâđ nubástus väidimáin alemuu haldâttâhriähtán majemustáá 14 peeivi ton peeivist, kuás äššiomâhâš lii finnim tige stiivrâ miärádâs tiättun. Nubástusucâmist nuávditteh mudoi, maid haldâttâhlaavâkevttimlaavâst asâtteh.</p>
<p>Jis valjâlävdikode 1 momentist uáivildum miärádâs tâi toimâ lii lamaš laavâvuástásâš já taat lii vaiguttâm vaaljâi puátusân, te vaaljâi puáttus kalga njuolgiđ já staatârääđi kalga táárbu mield meridiđ sämitige jesânijd já värijesânijd vaaljâi njyelgejum puáttus miäldásávt.</p>
<p>Jis vaaljâi puáttus ij paste njuolgiđ, te vaaljâid kalga meridiđ uđđâsist toollâmnáál. </p>
<p type="title">Lasetiäđuh:</p>
<p>Saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p>Haldâttâhhovdâ Pia Ruotsala-Kangasniemi puh. 010 839 3106 / 040 726 2688, pia.ruotsala(at)samediggi.fi</p>
</body></document>
