<document xml:lang="smn" id="no_id"><header><title>Sämitigge mieđeet stipendijd kuuđâ ollâškovlâuáppei - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/02/samitigge-miedeet-stipendijd-kuuda-ollaskovlauappei/?lang=an</origFileName><parallel_text xml:lang="fin" location="saamelaiskarajat_antaa_stipendin_kuudelle_korkeakouluopiskelijalle.html"/><parallel_text xml:lang="sme" location="samediggi_juohka_stipeanddaid_guda_allaskuvlastudentii.html"/><parallel_text xml:lang="sms" location="saa_mte_gg_oudd_stipee_nd_ku_tte_ollskooulmatt_toottja(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge mieđeet stipendijd kuuđâ ollâškovlâuáppei</p>
<p>Sáárá Seipiharju, Janne Hirvasvuopio, Tytti Kyrö, Suvi-Tuuli Veijola, Mira Rauhala já Máren-Elle Länsman finnejeh taan ive Sämitige ollâškovlâuáppeid uáivildum stipendijd. Sämitigge almottij roovvâdmáánu 9. peeivi uccâmnáál ohtsis kuttâ 500 euro stiipeend, moh lijjii uáivildum sämikielâ já/teikkâ sämikulttuur válduaamnâs- já uálgiaamnâsuáppeid sehe uáppeid kiäh uásálisteh ollâtääsi škovliittâsân, mii vaalmâšt sämikielâlâš pargoelimân.</p>
<p>Stiipeenducâmušah pottii ohtsis 12. Stiipeend uuccâmäigi nuuvâi 18. skammâmáánu. Škovlim- já oppâmateriallävdikodde meridij stipendij jyehimist 25.11. čuákkimist. Miärádâs vuáđustasah lijjii uáppumiänástus, sämmilâš máátu vijđedem sierâláván oppâsuorgijd sehe sämikielâi koskâsâš oovtviärdásâšvuotâ.</p>
<p>Sáárá Seipiharju lohá Oulu ollâopâttuvâst válduamnâsin anarâškielâ, uálgiamnâsin sämikulttuur ja pedagogik. Janne Hirvasvuopio lohá Helsig ollâopâttuvâst válduamnâsin staatâoopâ, uálgiamnâsin tavesämikielâ. Tytti Kyrö lohá Laapi ollâopâttuvâst válduamnâsin sosialpargo já lii jottáám Säämimáttááttâskuávdáá anarâškielâ- já kulttuurlinje. Suvi-Tuuli Veijola lohá Oulu ollâopâttuvâst válduamnâsin sämikulttuur. Mira Rauhala lohá Oulu ollâopâttuvâst puovtâdâsekonomia já tavesämikielâ. Máren-Elle Länsman lohá Oulu ollâopâttuvâst válduamnâsin sämikulttuur já uálgiamnâsin psykologia já sosiologia.</p>
<p><span type="quote">Sämitigge kijttá puoh stiipeendocceid já tuáivut juáhážân luho já miänástume sehe uápuin et puáttee pargoelimist!</span></p>
</body></document>
