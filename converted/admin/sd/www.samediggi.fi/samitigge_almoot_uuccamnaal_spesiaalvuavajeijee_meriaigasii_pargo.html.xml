<document xml:lang="smn" id="no_id"><header><title>Sämitigge almoot uuccâmnáál spesiaalvuávájeijee meriáigásii pargo - Sämitigge juátká uuccâmääigi 14.2.2022 räi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>229</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/01/12/samitigge-almoot-uuccamnaal-spesiaalvuavajeijee-meriaigasii-pargo/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_erikoissuunnittelijan_maaraaikaisen_tehtavan_-_hakuaikaa_jatkettu_14_2_2022_saakka.html"/><parallel_text xml:lang="sme" location="samediggi_ohca_spesialaplanejeaddji_mearreaigasas_doibmii_-_ohcanaigi_lea_jotkojuvvon_14_2_2022_radjai.html"/><parallel_text xml:lang="sms" location="saa_mte_gg_i_lmmat_ooccamnalla_spesiaalplaaneei_mie_rraiggsa_tuaj_-_ooccamaai_j_lie_juatkkam_14_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almoot uuccâmnáál spesiaalvuávájeijee meriáigásii pargo – Sämitigge juátká uuccâmääigi 14.2.2022 räi</p>
<p>Vuávájeijee västid (50 % pargoääigist) Interreg Aurora- ohjelm (2021 – 2027) sämmilâšuási ucâmuššáid sehe havváid lohtâseijee ravviimist, viestâdmist, hahâčuávumist, ucâmušâi kieđâvušmist sehe oovdânpyehtimist haldâttâhkomitean. Pargee čonâdât sopâmuš peht Suomâ Sämitiigán. Toos lasseen pargee tuáimá ive 2022 Suomâ Sämitige saavâjođetteijei išedeijen (50 % pargoääigist). Pargo álgá sopâmuš mield já pištá aalgâst 31.12.2022 räi. Interreg Aurora- ohjelm sämmilâšuási pargo juátkoo uásiáigásâžžân (50 %) ihán 2027 räi toin iävttoin, ete äšši ovdán EU:st vuáváámij mield. Lasetiätu Interreg Aurora-ohjelmist kávnoo čujottâsâst https://www.interregnord.com/interreg-aurora/ .</p>
<p>Tohálâšvuotâvátámâššân lii hiäivulâš ollâškovlâtođhos. Toos lasseen váttoo sämikielâ táiđu (asâttâs 1727/95). Pargo miänástuvvee hoittám váátá šiev sämikulttuur já raajijd rastaldittee oovtâstpargo sehe haaldâtlij pargoi tubdâm, šiev viestâdemtááiđuid, kiärgusvuođâ jiečânâs porgâmân, naavcâ tiimipaargon ja eromâš šiev eŋgâlâskielâ njálmálii já kirjálii tááiđu. Pargohárjánem västideijee pargoin sehe EU-lahâasâttem já haldâttuv tubdâm annoo occei hiättun. Pargo ana sistees mađhâšem hahâkuávlust. Interreg Aurora-ohjelm ohjelmkielâ lii eŋgâlâskielâ. Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2706,50 €/mp). Vuáđupäälhi lasseen máksojeh sämikuávlu lase 24 % já hárjánemlaseh pargohárjánem mield. Pargoost lii 6 mánuppaje keččâlemäigi.</p>
<p>Pargoucâmuš lahtosijguin kalga toimâttiđ Suomâ Sämitiigán 14.2.2022 räi čujottâsâst https://www.sympahr.net/public/pq.aspx?bf58653f</p>
<p>Lasetiäđuid pargoost adelává haldâttâhhovdâ Pia Ruotsala-Kangasniemi, pia.ruotsala(at)samediggi.fi, puh. +358407262688 já aalmugijkoskâsij aašij čällee Inka Saara Arttijeff, inka-saara.arttijeff(at)samediggi.fi, puh. +358 50 574 7629.</p>
<p>Lasetiäđuid Interreg Aurora-ohjelmpaajeest addel ohjelmhovdâ Iiris Mäntyranta, Norrbotten läänihaldâttâsiiris.mantyranta@lansstyrelsen.se puh. + 46 10 225 53 76</p>
<p>Anarist 16.12.2021</p>
<p>Sämitigge</p>
</body></document>
