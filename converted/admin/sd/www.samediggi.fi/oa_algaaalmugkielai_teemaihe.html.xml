<document xml:lang="smn" id="no_id"><header><title>OA algâaalmugkielâi teemaihe - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>178</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/iyil2019/?lang=an</origFileName><parallel_text xml:lang="fin" location="vuonna_2019_vietetaan_yk:n_alkuperaiskansojen_kielten_teemavuotta.html"/><parallel_text xml:lang="sme" location="mailmmi_eamialbmotgielaid_jahki.html"/><parallel_text xml:lang="sms" location="ee_jj_2019_vio_ttjet_om:i_alggmeerai_kioli_tee_mmee_jj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ive 2019 ávuduvvoo OA algâaalmugkielâi teemaihe!</p>
<p type="title">Maid mun puávtám porgâđ teemaive ääigi? Maht mun puávtám uásálistiđ?</p>
<p>Sämitigge movtijdit tuu, jis tun jieh määti sämikielâ, te máttááttâllâđ vuáđuaašijd oovtâ sämikielâst tâi jis tun máátáh jo oovtâ sämikielâ, te máttááttâllâđ vuáđuaašijd monnii nube sämikielâst.</p>
<p>Sämitigge movtijdit kevttiđ sämikielâid ain ko tust lii säämi kielâlaavâ mield toos vuoigâdvuotâ. Teevdi viärualmottâs sämikielân, pivde Kelast sämikielâlii palvâlem, keevti sämikielâlijd tiervâsvuođâtipšopalvâlusâid – virgeomâhááh kalgeh faallâđ palvâlusâid sämikielân. Jis tun jieh lah finnim tâi finnii sämikielâlii palvâlem – te čääli tast Sämitiigán – mij išedep tuu!</p>
<p type="title">Sämitige tooimah kielâive ääigi</p>
<p>Algâaalmugkielâi teemaihe lii Sämitige ive 2019 toimâohjelm ohtâ váldu-ulme. Teemaihe váldoo huámmášumán maaŋgânáál já tiäđuh tooimâin peividuvvojeh táid siijđoid.</p>
<p type="title">Säämi kielâokko 21.-27.10. 2019</p>
<p>Sämitigge pivdá puohâid uásálistiđ teemaookon ovdâmerkkân orniimáin tábáhtusâid tai kampanjaid sehe pyehtimáin sämikielâ oovdân sierâ vuovijguin. Kielâoho ulmen lii lasettiđ sämikielâi oinum oles enâmist. Kielâokko uárnejuvvoo oovtâstpargoost Taažâ já Ruotâ Sämitigijguin. Kaavnah lasetiäđuid meid ohtâsâš nettisiijđost: www.giellavahkku.no</p>
<p>Uásálist sämikielâi teemaookon 21.-27.10. 2019!</p>
<p>Sámásteijeeh movtijditeh sárnuđ sämikielâ!</p>
<p type="title">Mij kevttip taid tubdâlduvâid sosiaallii mediast:</p>
<p xml:lang="sme">#IYIL2019 #sápmi #Indigenouslanguages #WeAreIndigenous</p>
<p xml:lang="nno">www.en.iyil2019.org</p>
<p type="title">Ruotâ Sämitige kielâive siijđoh:</p>
<p xml:lang="fkv">https://www.sametinget.se/urfolkssprakaret</p>
</body></document>
