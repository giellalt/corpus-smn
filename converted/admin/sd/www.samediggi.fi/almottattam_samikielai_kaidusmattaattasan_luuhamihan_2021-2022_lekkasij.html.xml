<document xml:lang="smn" id="no_id"><header><title>Almottâttâm sämikielâi káidusmáttááttâsân luuhâmihán 2021–2022 lekkâsij - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>303</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/10/almottattam-samikielai-kaidusmattaattasan-luuhamihan-20212022-lekkasij/?lang=an</origFileName><parallel_text xml:lang="fin" location="ilmoittautuminen_saamen_kielten_etaopetukseen_lukuvuodelle_2021-2022_avautui.html"/><parallel_text xml:lang="sme" location="almmuheapmi_samegielaid_gaiddusoahpahussii_lohkanjahkai_2021-2022_rahpasii.html"/><parallel_text xml:lang="sms" location="i_lmmtoottmos_saa_mkioli_ougglosmatt_to_sse_lookkameeggas_2021-2022_avvni.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Almottâttâm sämikielâi káidusmáttááttâsân luuhâmihán 2021–2022 lekkâsij</p>
<p>Almottâttâm Sämikielâi káidusmáttááttâs piiloothaavâ máttááttâsân luuhâmihán 2021–2022 lii lekkâsâm. Almottâttâm máttááttâsân tahhoo šleđgâlii Webropol-luámáttuvváin. Almottâttâm kuáská uđđâ uáppeid já uáppeid, kiäh juátkih haavâ máttááttâsâst.</p>
<p>Almottâttâm puáhtá toohâđ máttááttâs uárnejeijee, rehtor tâi huolâtteijee. Talle ko huolâtteijee taha almottâttâm, te mij tuáivup, ete huolâtteijee lii ohtâvuođâst uáppee škoovlân, já muštâl, ete uáppest lii haalu já máhdulâšvuotâ uásálistiđ sämikielâ káidusmáttááttâsân. Máttááttâsân kalga almottâttâđ 31.3.2021 räi.</p>
<p>Káidusmáttááttâshaahâ fáálá sämikielâ (anarâš-, nuorttâlâš- tâi orjâlâškielâ) vuáđumáttááttâs tâi luvâttâhškovlim tievâsmittee sämikielâ máttááttâs 2 ot sämiuáppeid, kiäh láá sämmilij päikkikuávlu ulguubeln. Meid ovdâmáttááttâs uáppeeh pyehtih uásálistiđ haavâ máttááttâsân. Haahâ ij faalâ máttááttâs rävisulmuid. Sämikielâ ij taarbâš mättiđ ovdiist vâi puáhtá uásálistiđ máttááttâsân. Máttááttâsjuávhuh ráhtojeh jyehi sämikielân sierâ nuuvt, ete uáppei luokka- já kielâtääsi váldoo huámmášumán. Máttááttâs uárnejuvvoo máhđulâšvuođâi mield tienuuvt, ete kielâin já juávhuin lává ucemustáá kyehti uáppee.</p>
<p>Vääldi huámmášumán, ete Oulu, Ruávinjaargâ, Jyväskylä já Helsig kaavpugeh uárnejeh orjâlâškielâ máttááttâs aldamáttááttâssân. Jis tun halijdah máttááttâsân, te vääldi ohtâvuođâ jieijâd škoovlâ rehtorân tái kaavpug škovlâvirgádâhân!</p>
<p>Almottâttâmluámáttuvah láá sierâ uđđâ já juátkoo uáppeid. Mij táttup, ete tevdivetteđ sierâ luámáttuv jyehi uáppee puotâ.</p>
<list><p type="listitem">Almottâttâmluámáttâh juátkoo uáppeid</p>
<p type="listitem">Almottâttâmluámáttuv uđđâ uáppeid</p>
</list><p>Sämikielâi káidusmáttááttâs piiloothaahâ lii haahâ, mon Ucjuv kieldâ joođeet já Sämitigge koordinist, já mii juátkoo 2023 kiđđâluuhâmpaje loopâ räi. Máttááttâs- já kulttuurministeriö ruttâd haavâ. Ton ulmen lii faallâđ sämikielâ káidusmáttááttâs kyehti okkotijme verd vuáđuškoovlâ já nube tääsi uáppeid sämmilij päikkikuávlu ulguubel.</p>
<p type="title">Puáttee tábáhtusah</p>
<p>Sämikielâi káidusmáttááttâshaahâ uárnee njuhčâmáánu ääigi infotilálâšvuođâ máttááttâs uárnejeijeid já vaanhimijeehid káidusmáttááttâsân uásálistee já ääšist perustum vaanhimáid. Munealmottâttâm tilálâšvuođáid ij váttoo.</p>
<p><em type="italic">Sämikielâi káidusmáttááttâs – puátteevuođâ huksim </em>Tieđettemtilálâšvuotâ máttááttâs uárnejeijeid ko 17.3.2021 tme 17.00–17.30 Servâmliŋkkâ: Seervâ čuákkimân spokkâlmáin täst . </p>
<p><em type="italic">Sämikielâi káidusmáttááttâs vaanhimijeehid </em>ko 24.3.2021 tme 18.00–18.30 Servâmliŋkkâ: Seervâ čuákkimân spokkâlmáin täst </p>
<p><em type="italic">Tiervâpuáttim mieldi sämikielâi káidusmáttááttâsân! </em></p>
<p type="title">Lasetiäđuh:</p>
<p xml:lang="fin">Hanna Helander, proojeekthovdâ hanna.helander(at)edu.utsjoki.fi, 040 7012 094</p>
<p>Unna-Maari Pulska, hahâkoordinaattor unna.pulska(at)samediggi.fi, 040 6145 949</p>
<p>Arla Magga, hahâkoordinaattor arla.magga(at)samediggi.fi, 040 1985 033</p>
</body></document>
