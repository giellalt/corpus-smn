<document xml:lang="smn" id="no_id"><header><title>Sämitigge juátká lahâčällee meriáigásii pargo uuccâmääigi 31.1.2021 räi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>217</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/01/19/samitigge-juatka-lahacallee-meriaigasii-pargo-uuccamaaigi-31-1-2021-rai/?lang=an</origFileName><parallel_text xml:lang="fin" location="saamelaiskarajat_jatkaa_lakimiessihteerin_maaraaikaisen_tehtavan_hakuaikaa_31_1_2021_saakka.html"/><parallel_text xml:lang="sme" location="samediggi_joatka_lahkacalli_mearreaigasas_barggu_ohcanaigi_31_1_2021_radjai.html"/><parallel_text xml:lang="sms" location="saa_mte_gg_juatkk_laa_kkpiisar_mie_rraiggsaz_tuaj_ooccamaai_j_31_1_2021_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge juátká lahâčällee meriáigásii pargo uuccâmääigi 31.1.2021 räi</p>
<p>Pargo álgá sopâmuš mield já pištá 31.12.2021 räi. Lahâčällee pargon lii ei.</p>
<list><p type="listitem">valmâštâllâđ riävtálijd aašijd, moh kyeskih sämmilij vuoigâdvuođáid, iäláttâssáid já sämmilij päikkikuávlu sehe vaikuttâsâiguin toos ulâtteijee eennâmkevttimân ,</p>
<p type="listitem">toimâđ iäláttâs- já vuoigâdvuođâlävdikode oovdânpyehten já čällen já ton jiešvuođâst valmâštâllâđ lävdikode čuákkimaašijd sehe olášuttiđ ton miärádâsâid,</p>
<p type="listitem">čuávvuđ sämmilij vuoigâdvuođáid, iäláttâssáid já sämmilij päikkikuávlu eennâmkevttimân kyeskee já vaikuttâsâiguin toos ulâtteijee lahâasâttemhaavâi ovdánem,</p>
<p type="listitem">išediđ tige saavâjođetteijee jieijâs toimâsuárgán kullee aalmuglijn já aalmugijkoskâsijn aašijn,</p>
<p type="listitem">olášuttiđ tige čuákkim já stiivrâ toohâm jieijâs toimâsyergi miärádâsâid sehe išediđ tige eres pargeid riävtálij koččâmušâi valmâštâlmist,</p>
<p type="listitem">hoittáđ eres jieijâs toimâsuárgán kullee sehe iäláttâs- já vuoigâdvuođâlävdikode já haldâttâhhoovdâ sunjin sierâ meridem jieijâs toimâsuárgán kullee pargoid.</p>
</list><p>Pargokove puáhtá tärkkilistiđ maŋeláá táárbu mield. Viggeh fastâdiđ pargo ive 2020 ääigi.</p>
<p>Sämitiggeasâttâs (1727/95) miäldásâš tohálâšvuotâvátámâššân lii riehtitiettuu kandidaat tođhos (aaleeb ollâškovlâtođhos) já sämmiláid kyeskee vuoigâdvuođâlij aašij tubdâm sehe sämikielâ táiđu. Pyeri sämikulttuur já haaldâtlij pargoi tubdâm sehe pyeri ruotâ/tárukielâ já eŋgâlâskielâ táiđu iššeed virge miänástuvvee hoittám. Virge tevdimist lii kyehti mánuppaje keččâlemäigi. Pälkki miärášuvá Sämitige pálkkááttemvuáháduv vátávâšvuotâtääsi III/I mield (vuáđupälkki 3132,72 eurod/mp). Vuáđupäälhi lasseen pargoost máksojeh hárjánemlaseh já sämikuávlust porgâdijn 24 % lase.</p>
<p>Ucâmušâid lahtosijdiskuin kalga toimâttiđ Sämitige čäällimkoodán <em type="italic">31.1.2021 räi </em>čujottâsâst https://www.sympahr.net/public/pq.aspx?e6fbccf1 </p>
<p>Lasetiäđuid addel haldâttâhhovdâ Pia Ruotsala-Kangasniemi puh. +358(0)10 839 3106. Sämitige tooimân puáhtá uápásmuđ nettičujottâsâst www.samediggi.fi .</p>
<p>Anarist 19.1.2021 Sämitigge</p>
</body></document>
