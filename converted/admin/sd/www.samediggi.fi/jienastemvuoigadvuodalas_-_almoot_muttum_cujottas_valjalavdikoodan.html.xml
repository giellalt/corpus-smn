<document xml:lang="smn" id="no_id"><header><title>Jienâstemvuoigâdvuođâlâš – Almoot muttum čujottâs valjâlävdikoodán - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/16/jienastemvuoigadvuodalas-almoot-muttum-cujottas-valjalavdikoodan/?lang=an</origFileName><parallel_text xml:lang="fin" location="aanioikeutettu_-_ilmoita_muuttunut_osoitteesi_vaalilautakunnalle.html"/><parallel_text xml:lang="sme" location="jietnavuoigadahtton_-_almmut_iezat_rievdan_cujuhusa_valgalavdegoddai.html"/><parallel_text xml:lang="sms" location="jionstemvuoiggadvuottnek_-_i_lmmet_mottjam_addrossad_vaal-lu_vddkadda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jienâstemvuoigâdvuođâlâš – Almoot muttum čujottâs valjâlävdikoodán</p>
<p><em type="italic">Čoovčâ 2019 sämitiggevaaljâin puáhtá jienâstiđ poostâ mield tâi maaccâtmáin äššikiirjijd valjâlävdikode toimâttâhân. Valjâäššikirjeh vuolgâttuvvojeh jienâstemvuoigâdvuođâláid kirjettum reivân Suomâ aalmugtiätuvuáhádâhân merkkejum čujottâsân. </em></p>
<p>Sämitiggevaaljâin jienâstemvuoigâdvuođâ almotteijee almottâskoortah láá vuolgâttum njuhčâmáánu aalgâst. Valjâlävdikodde lii finnim maassâd almottâskoortâid, moh iä lah juksâm jienâstemvuoigâdvuođâlijd. Eromâšávt olgoenâmijn ässei almottâskoortah láá puáttám ennuv maassâd.</p>
<p><em type="italic">Jis tun tiäđáh, ete tust lii jienâstemvuoigâdvuotâ sämitiggevaaljâin jiehke lah finnim almottâskoortâ, vääldi ohtâvuođâ valjâlävdikoodán majemustáá syeinimáánu loopâst. </em></p>
<p>Valjâäššikirjeh vuolgâttuvvojeh čohčâmáánu aalgâst. Valjâäššikirjeh vuolgâttuvvojeh kirjettum reivân, nuuvt ete toh puátih jienâstemvuoigâdvuođâlii aldemuu Poostâ palvâlemsajan. Valjâäššikiirjij viežâdijn viežžee kalga tuođâštiđ jieijâs persovnvuođâ. Kirjettum reeivâ puáhtá viežžâđ nube ulmuu peeleest tuše väldikirjijn. Väldikirjevuáđu kaavnah Poostâ nettisiijđoin. Meiddei väldikirjijn valduuttum viežžee kalga tuođâštiđ jieijâs persovnvuođâ.</p>
<p>Valjâäššikirjeh vuolgâttuvvojeh jienâstemvuoigâdvuođâláid Suomâ aalmugtiätuvuáhádâhân merkkejum čujottâsân. Valjâäššikiirjij vuolgâttem várás lii tehálâš, ete valjâlävdikoddeest lii jienâstemvuoigâdvuođâlii olmâ čujottâs. <em type="italic">Jis tun lah varrim ive 2019 ääigi tâi tun lah kiäldám jieijâd čujottâstiäđui luovâttem, almoot muttum čujottâs sämitige valjâlävdikoodán majemustáá syeinimáánu loopâst. </em>Mušte meiddei mutteđ čujottâs virgálávt. Tun puávtáh tärhistiđ maistraatist, ete tuu čujottâstiäđuh láá olmânáál (www.maistraatti.fi). </p>
<p>Lasetiäđuh</p>
<p>Sämitige valjâlävdikodde Sämikulttuurkuávdáš Sajos Menesjärventie 2A 99870 Aanaar +358 10 839 3120, +358 10 839 3138 vaalit@samediggi.fi</p>
<p>www.samediggi.fi/vaaljah-2019/?lang=an</p>
</body></document>
