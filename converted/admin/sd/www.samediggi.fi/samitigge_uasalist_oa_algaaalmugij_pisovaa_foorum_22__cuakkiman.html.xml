<document xml:lang="smn" id="no_id"><header><title>Sämitigge uásálist OA algâaalmugij pisováá foorum 22. čuákkimân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>259</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/18/samitigge-uasalist-oa-algaaalmugij-pisovaa-foorum-22-cuakkiman/?lang=an</origFileName><parallel_text xml:lang="fin" location="saamelaiskarajat_osallistuu_yk:n_alkuperaiskansojen_pysyvan_foorumin_22__istuntoon.html"/><parallel_text xml:lang="sme" location="samediggi_oassalasta_on:id_eamialbmogiid_bissovas_foruma_22__coahkkimii.html"/><parallel_text xml:lang="sms" location="saa_mte_gg_vuassaatt_om_alggmeerai_poossi_fooruum_22__isttma.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge uásálist OA algâaalmugij pisováá foorum 22. čuákkimân</p>
<p><em type="italic">Sämitige saavâjođetteijee Tuomas Aslak Juuso uásálist OA algâaalmugij pisováá foorumân (UNPFII) New Yorkist 19.-27.4.2023. Foorum 22. čuákkim teeman láá algâaalmugeh, ulmui tiervâsvuotâ, planetaarlâš já kuávlui tiervâsvuotâ sehe šoŋŋâdâhnubástus: vuoigâdvuođáid vuáđuduvvee aldanemvyehi (Indigenous Peoples, human health, planetary and territorial health and climate change: a rights-based approach). </em></p>
<p>Sämitige delegaation kuullâv saavâjođetteijee lasseen Sämitige jeessân já kulttuurlävdikode saavâjođetteijee Pirita Näkkäläjärvi sehe aalmugijkoskâsij aašij čällee Inka Saara Arttijeff. Toos lasseen nuorâirääđi ovdâsteijen määđhist lii Rosa-Máren Juuso.</p>
<p>– Mist lii tárguttâssân pajediđ oovdân aašijd, moh láá teháliih sämmiláid, tego šoŋŋâdâhnubástus vaikuttâsah mielâtiervâsvuotân já psykososiaallii torjuu ohtâduv pargo tehálâšvuotâ. Tai lasseen mun halijdâm pyehtiđ oovdân sämitiggelahâproosees já maht Suomâ juátká sämmilij olmoošvuoigâdvuođâi rikkom, iätá saavâjođetteijee Juuso.</p>
<p>Saavâjođetteijee Juuso uásálist lasseen 20.4. epivirgálii kulâmân, mii kuáská algâaalmugij uásálistemvuoigâdvuođâ pyeredem OA:st (Enhanced Participation of Indigenous Peoples) já 27.4. Arktâsii kuávlu vuárusavâstâlmân (Arctic Regional Dialogue).</p>
<p type="title">OA algâaalmugij pisovâš foorum</p>
<p>OA algâaalmugij pisovâš foorum (The United Nations Permanent Forum on Indigenous Issues, UNPFII) lii ive 2000 vuáđudum OA ekonomia- já sosiaalrääđi (Economic and Social Council, ECOSOC) vuálásâš raavâadeleijee toimâorgaan, moos kuleh 16 jiečânâs äššitobdeejesânid. Haldâttâsah nomâtteh käävci jesânid já algâaalmugeh käävci jesânid.</p>
<p>Foorum pargon lii pajediđ savâstâlmân algâaalmugáid kyeskee koččâmušâid eromâšávt ekonomâlii já sosiaallii ovdánem, kulttuur, pirâskoččâmušâi, škovlim, tiervâsvuođâ já olmoošvuoigâdvuođâi syergist. Pisovâš foorum addel avžuuttâsâid sehe tuáimá tehálâš foorumin staatâi, algâaalmugij já OA sierânâsseervij koskâsii vuárusavâstâlmân. Tot čokkân ohtii ivveest OA váldusaajeest New Yorkist.</p>
<p xml:lang="eng">UNPFII Twenty-Second Session: 17-28.4.2023</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p>Inka-Saara Arttijeff aalmugijkoskâsij aašij čällee 010 839 3198 / 050 574 7629 inka-saara.arttijeff@samediggi.fi</p>
</body></document>
