<document xml:lang="smn" id="no_id"><header><title>Mijjân šadda uđđâ Lappi – Kieldârieggee peivimereh sämikuávlust - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>283</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/05/22/mijjan-sadda-udda-lappi-kieldarieggee-peivimereh-samikuavlust/?lang=an</origFileName><parallel_text xml:lang="fin" location="meille_syntyy_uusi_lappi_-_kuntakiertueen_paivamaarat_saamelaisalueella.html"/><parallel_text xml:lang="sme" location="midjiide_sadda_odda_lappi_-_johtinplana_beaivemearit_sameguovllus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mijjân šadda uđđâ Lappi – Kieldârieggee peivimereh sämikuávlust</p>
<p><em type="italic">UĐĐÂ LAPPI –kieldârieggee peivimereh sämikuávlust: </em></p>
<p>Suáđigilist, Anarist, Ucjuuvâst já Iänuduvvâst uárnejuvvoo peeivi ääigi sämikielâlâš tilálâšvuotâ, mast lii meid tulkkâ mieldi. Pääihi alne meid tavesämikielâliih pargeeh. Tun puávtáh savâstâllâđ sämikielâlij palvâlusâi valmâštellein sehe sämikielâlij haahâpargeiguin já koijâdiđ uđâsmitmist.</p>
<p><em type="italic">Vu 28.5. Suáđigil </em></p>
<p xml:lang="est"><em type="italic">Ma 29.5. Aanaar </em></p>
<p><em type="italic">Ko 30.5. Ucjuuhâ </em></p>
<p xml:lang="vep">Tu 31.5. Iänudâh</p>
<p><em type="italic">Keejâ tärkkilub ohjelm </em>: </p>
<p>www.lapinmaakunta.fi/uusilappi já kieldâtáálu almottâstavlu</p>
<p><em type="italic">Mijjân šadda uđđâ Lappi </em></p>
<p>Oovtâ Laapi šoddâdmân tarbâšuvvoo oles eennâmkodde!</p>
<p>Eennâmkodde- já soti-uđâsmittem lii stuorrâ nubástus, mii kuáská tunjin-uv. Mij, uđâsmittem valmâštelleeh, jotteep pirrâ Laapi vyesi-kesimáánust 2018 muštâlmin eennâmkoddeuđâsmitmist já kuldâlmin tuu.</p>
<p>Puáđi savâstâllâđ miiguin njunáluvâi já vaaigut toos, ete maht ittáá Lappi tuáimá! Vuoluubeln láá jotteemsajeh já peivimereh.</p>
<p>Mij rähtip siämmást meid koijâdâllâm, mon ulmen lii nuurrâđ tiäđu Laapi eennâmkode ässein sosiaal- já tiervâsvuotâpalvâlusfeerimijn, palvâlemtáárbuin já vuorduin eennâmkode palvâlemlopádâs rähtim várás. Tun puávtáh västidiđ koijâdâlmân meid viermist. Koijâdâllâm jurgâluvvoo meid sämikielân.</p>
<p><em type="italic">Mii lii eennâmkodde- já soti-uđâsmittem já mane tot ráhtoo? </em></p>
<p>Eennâmkodde- já soti-uđâsmitmáin mij visásmittep tom, ete puohâin lii puátteevuođâst-uv kvaliteetliih já oovtâitosiih almoliih palvâlusah oles enâmist.</p>
<p>Uđâsmittem vaaigut puoh 180 000 lappilij palvâlussáid.</p>
<p>Uđâsmittem kuáská suulân 9 000 ulmuu paargon mii eennâmkoddeest.</p>
<p><em type="italic">Puáttee eennâmkoddeest láá teháliih pargoh </em></p>
<p>Eennâmkodde västid ive 2020 rääjist eereeb iärásij sosiaal- já tiervâsvuotâpalvâlusâin, pargovyeimi- já irâttâspalvâlusâin, elleetuáhtárpalvâlusâin, luámuttempalvâlusâin, eennâmkoddekaavaamist já kááijumtooimâst.</p>
<p>Lasseen eennâmkode ornimovdâsvástádâsân sirdâšuveh ovdâmerkkân kuávlui ovdedem, jotolâhvuávám, pirâstiervâsvuotâhuolâttâs sehe eennâmkode identiteet já kulttuur ovdedem.</p>
<p><em type="italic">Maht pyevtitteh palvâlusâid puátteevuođâst? </em></p>
<p>Eennâmkodde uárnee palvâlusâid sierânáál, ässei táárbui mield já ulmui alda. Palvâlusah uđâsmittojeh digitaallii háámán tain aašijn, main tot lii ulmemiäldásâš.</p>
<p>Uđđâ toimâtäävih váldojeh anon já ässei vaikuttemmáhđulâšvuođah palvâlusâi oovdedmist lasaneh.</p>
<p xml:lang="kal"><em type="italic">Vaaigut! </em></p>
<p>Kii meerrid tuu palvâlusâin? Keevti tuu jienâ historjálijn vuossâmuu eennâmkoddevaaljâin!</p>
<p><em type="italic">Lasetiäđuh: </em></p>
<p>Vuávájeijee Sarita Kämäräinen, sarita.kamarainen(at)samediggi.fi / +358 40 724 8224</p>
<p xml:lang="fin">www.lapinmaakunta.fi</p>
</body></document>
