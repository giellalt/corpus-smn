<document xml:lang="smn" id="no_id"><header><title>Säämi parlamentaarlâš rääđi oovdânpuáhtá áánnum uáiviminister Marinân sämmilij jiešmeridemvuoigâdvuođâ peeleest - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>180</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/saami-parlamentaarlas-raadi-oovdanpuahta-aannum-uaiviminister-marinan-sammilij-jiesmeridemvuoigadvuoda-peeleest/?lang=an</origFileName><parallel_text xml:lang="eng" location="the_sami_parliamentary_council_appeals_to_prime_minister_marin_to_ensure_the_right_of_the_sami_to_self-determination.html"/><parallel_text xml:lang="fin" location="saamelaisten_parlamentaarinen_neuvosto_vetoaa_paaministeri_mariniin_saamelaisten_itsemaaraamisoikeuden_puolesta.html"/><parallel_text xml:lang="sme" location="sami_parlamentaralas_raddi_doarjala_oaiveministtar_marinii_samiid_iesmearridanvuoigatvuoda_beales.html"/><parallel_text xml:lang="sms" location="saa_m_parlamentaarlaz_suavtos_nuajjaatt_va_lddminister_marin_pealla_sa_mmlai_jioccmie_rreemvuoiggadvuod_pea_lest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Säämi parlamentaarlâš rääđi oovdânpuáhtá áánnum uáiviminister Marinân sämmilij jiešmeridemvuoigâdvuođâ peeleest</p>
<p>Säämi parlamentaarlâš rääđi (SPR) oovdânpuáhtá áánnum, ete uáiviminister Sanna Marin ovdedičij sämmilij jiešmeridemvuoigâdvuođâi olášume já algâaalmugvuoigâdvuođâi ibárdâs oovtâst Suomâ, Ruotâ já Taažâ staatânjunošijguin. Áánnum adelui Marinân tuorâstâhiiđeed Brysselist, ko sun kollij Barents kuávlu algâaalmugij njunoščuákkimist . SPR táttu meid mušteđ Ruošâ sämmilijd, ko suáti ain juátkoo.</p>
<p>Rääđi paajeed oovdân majemui aaigij ovdâmeerhâid hástusijn sämmilij jiešmeridemvuoigâdvuođâ olášuumeest jieškođe-uv staatâst, ovdâmerkkân Suomâst sämitiggelaavâ uđâsmittem ooleest. Rääđi táttu, ete staatah visásmitáččii ibárdâs sämmiláid tähidum algâaalmugvuoigâdvuođâin miärádâstoohâm puoh taasijn: páihálávt, aalmuglávt já Euroop unionist. Toos lasseen rääđi puáhtá oovdân huolâs Ruošâ sämmilij vaigâdis tiileest, ko Ruošâ volliittemsuáti ain juátkoo já táttu, ete sii pačarâs ij vájálduuččii.</p>
<p>Áánnum láá vuáláčáállám Sämitiigij saavâjođetteijeeh Tuomas Aslak Juuso, Silje Karine Muotka já Håkan Jonsson, kii tuáimá meid SPR saavâjođetteijen. Saavâjođetteijeeh Jonsson já Muotka adeláin áánnum Marinân oovtâst Suomâ Sämitige I värisaavâjođetteijee Anni Koivistoin.</p>
<p>Luuvâ Säämi parlamentaarlii rääđi áánnum eŋgâlâskielân tääbbin .</p>
<p><em type="italic">Lasetiäđuh: </em>Tuomas Aslak Juuso Saavâjođetteijee 040 687 3394 tuomas.juuso(at)samediggi.fi </p>
<p>Anni Koivisto I värisaavâjođetteijee 040 415 5969 anni.koivisto(at)samediggi.fi</p>
<p>Inka Saara Arttijeff Aalmugijkoskâsij aašij čällee 050 574 7629 inka-saara.arttijeff(at)samediggi.fi</p>
</body></document>
