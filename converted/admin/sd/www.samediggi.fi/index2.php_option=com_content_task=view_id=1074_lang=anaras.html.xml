<document xml:lang="smn" id="no_id">
  <header>
    <title>Samediggi - Saamelaiskäräjät - Sämitigge ocá meriáigásii proojeekt&amp;#269;ällee 1.8.2015 - 31.5.2018 (Sámi giellagáldu)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>201</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=1074&amp;lang=anaras</origFileName>
    <parallel_text xml:lang="fin" location="index2.php_option=com_content_task=view_id=1074_lang=finnish.html"/>
    <parallel_text xml:lang="sme" location="index2.php_option=com_content_task=view_id=1074_lang=davvi.html"/>
    <parallel_text xml:lang="sms" location="index2.php_option=com_content_task=view_id=1074_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sämitigge ocá meriáigásii proojeektčällee 1.8.2015 - 31.5.2018 (Sámi giellagáldu)</p>
    <p>Säämi parlamentaarlâš rääđi (Suomâ, Taažâ já Ruotâ sämitigij oovtâstpargo-orgaan) aalgât 1.8.2015 ohtsâštave-eennâmlâš sämikielâ áámmát- já reesuurskuávdáá Säämi Kielâkäldee jotkâproojeekt, mii nohá 31.5.2018. Proojeekt válduruttâdeijee lii EU Interreg Tave –ohjelm.</p>
    <p>
      <em type="bold">Taan ohtâvuođâst Suomâ Sämitigge ocá meriáigásii proojeektčällee.  </em>
    </p>
    <p>Pargo álgá 1.8.2015 já pištá kiddâ 31.5.2018 räi. Proojeektčällee pargoid kuleh proojeekt piäiválâš toimâttâhpargoh, čuákkimij ornim sehe proojeekt ruttâtuálupargoh. Pargei puáhtá meridiđ eres-uv tooimâid, moh kuleh ohtsâštave-eennâmlâš sämikielâ áámmát- já reesuurskuávdáá jotkâprojektân.</p>
    <p>Tohálâšvuođâvátámâššân lii pargo vaattâm škovlim já lasseen váttoo sämikielâ táiđu. Pargo miänástuvvee tipšom išedeh šiev sämikielâ njálmálâš já kirjálâš táiđu sehe kelijdeijee hárjánem toimâttâh- já ruttâtuálupargoin.</p>
    <p>Ohtsâštave-eennâmlâš sämikielâ áámmát- já reesuurskuávdáá pargokielah láá sämikielâ sehe suomâkielâ já ruotâ-/tárukielâ. Kuávdáá pargon lii oovtâst sämitiggijn ohtsâštave-eennâmlâš kielâoovtâstpargo nanodem já ovdedem, sämikielâ nanodem já ovdedem nuuvt, et jieškote-uv kielâjuávhu ohtâgâslâš táárbuh, hástuseh já naavcah váldojeh vuotân, sehe sämikielâ virkosmittem já turvim puátteevuođâst.</p>
    <p>Proojeektčällee lii palvâluskoskâvuođâst Suomâ sämitiigán já pälkki miärášuvá Suomâ sämitige pálkkááttemvuáháduv vátávâšvuodâtääsi VI/II mield (vuáđupälkki 1 842,14 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Toimâsaje lii sämitiggeest Sajosist.</p>
    <p>Ucâmušâid lahtosijdiskuin kalga toimâttiđ Suomâ sämitige čäällimkoodán 10.7.2015 tme 16.00 räi čujottâssáin: Sajos, 99870 Aanaar. Lasetiäđuid pargoost adelává kielâtorvočällee Siiri Jomppanen</p>
  </body>
</document>
