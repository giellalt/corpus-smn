<document xml:lang="smn" id="no_id"><header><title>Mainâseh, kirjeh já kielâhárjuttâsah muttojeh digiháámán – škovlim- já oppâmateriaal toimâttuvâst lii huššâ! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>218</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/25/mainaseh-kirjeh-ja-kielaharjuttasah-muttojeh-digihaaman-skovlim-ja-oppamateriaal-toimattuvast-lii-hussa/?lang=an</origFileName><parallel_text xml:lang="fin" location="tarinoita_talteen_kirjoja_ja_kieliharjoituksia_digialustalle_-_oppimateriaalin_kesatyontekijat_vauhdissa_.html"/><parallel_text xml:lang="sme" location="muitalusat_girjjit_ja_harjehusat_rivdet_digitala_hapmai_-_skuvlen-_ja_oahppamaterialadoaimmahagas_lea_hussa_.html"/><parallel_text xml:lang="sms" location="mainnsid_ruokkat_kii_rjid_da_kiollharjjtoozzid_digiprogra_mme_-_mattmateriaal_kie_sstuajjla_hooddast_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mainâseh, kirjeh já kielâhárjuttâsah muttojeh digiháámán – škovlim- já oppâmateriaal toimâttuvâst lii huššâ!</p>
<p><em type="italic">Sämitigge lii pálkkááttâm nelji proojeektpargee taan kiäsán: oovtâ jieškote-uv sämikielân já lasseen digimateriaalpargee. Anarâškielâ- já tavesämikielâpargeeh láá pálkkááttum sämikielâi káidusmáttááttâshaahân já ulmen lii lasettiđ eromâšávt káidusmáttááttâsâst tárbulâš digimateriaal. </em></p>
<p>Tavesämikielâ oppâmateriaalpargen tuáimá taan keesi <em type="italic">Solja Magga </em>, kote ráhtá Gea 2 -kirjeest digitaallâš heiviittâs Cloubi-ohjelmân. Digitaallâš materiaalist lii máhđulâš kuldâliđ puoh kirje pittáid já saanijd jeđe hárjuttâllâđ pitái siskáldâsâid pargopitáiguin. <span type="quote">“Keessiv lii tárguttâs finniđ puoh paddiimijd valmâšin”</span>, Solja iätá. </p>
<p>Meiddei anarâškielâ pargee <em type="italic">Anne Seipiharju </em>ráhtá paddiimijd. Sun parga Hitruu-kirjij paddiimijguin já eres digimateriaalijguin. Säämi máttááttâskuávdáá medialinje jottáám Anne illood jieijâs syergi kesipargoost já ana jienâstudiost porgâm ávhálâžžân. <span type="quote">“Uáppá lase já jienâigijn porgâm šadda ruutiinin.”</span> </p>
<p><em type="italic">Kati Ljetoff </em>parga nuorttâlâškieláin. Sun čáálá puárásub mainâsijd uđđâ čäällimvyevi mield, ovdâmerkkân Jiäʹnnǩiõll -luuhâmkirjijn, mon lasseen sun iälá nurâmin eenikielâlâš sárnoin muádi uánehis mainâsijd, maid sun talle litterist já čáálá putesin. <span type="quote">“Taat kesipargo nuorttâlâškieláin lii tuođâi šiev äšši já pyeri máhđulâšvuotâ kevttiđ kielâ já oppâđ ain lase”</span> Säämi máttááttâskuávdáá nuorttâlâškielâ já -kulttuur linjeest taan kiiđâ valmâštum Kati muštâl. </p>
<p>Digimateriaalpargen tuáimee <em type="italic">Emilia Niemine </em>n arvâl, ete lii lamaš suotâs máttááttâllâđ Cloubi-ohjelm já uáiniđ taam pele škovlâmaailmist. Sun lii amnâsmáttáátteijee já juuđij moonnâm luuhâmpaajeest anarâškielâ já -kulttuur linje. Keessiv sun sirdá oppâkirjemateriaalijd Cloubin, mon lasseen sun máhđulávt meid jurgâl hárjuttâskirjijd anarâškielân. </p>
<p>Škovlim já oppâmateriaal</p>
</body></document>
