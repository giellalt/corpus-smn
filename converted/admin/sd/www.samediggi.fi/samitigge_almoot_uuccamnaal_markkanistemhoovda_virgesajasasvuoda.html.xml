<document xml:lang="smn" id="no_id"><header><title>Sämitigge almoot uuccâmnáál markkânistemhoovdâ virgesajasâšvuođâ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>163</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/15/samitigge-almoot-uuccamnaal-markkanistemhoovda-virgesajasasvuoda/?lang=an</origFileName><parallel_text xml:lang="fin" location="saamelaiskarajat_julistaa_haettavaksi_markkinointipaallikon_viransijaisuuden.html"/><parallel_text xml:lang="sme" location="samediggi_almmustahtta_ohcan_lahkai_markanastinhoavdda_virgesadjasasvuoda.html"/><parallel_text xml:lang="sms" location="saa_mte_gg_olmstatt_ooccamnalla_markkna_sttemjaa_dtee_j_vee_rjsajjsazvuod.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almoot uuccâmnáál markkânistemhoovdâ virgesajasâšvuođâ</p>
<p>Virgesajasâšvuotâ lii ááigán 12.6.2023–31.5.2024. Markkânistemhoovdâ toimâsaje lii Säämi kulttuurkuávdáš Sajosist, Anarist.</p>
<p>Markkânistemhoovdâ pargoid kulá ei. huolâttiđ Säämi kulttuurkuávdáš Saijoos čuákkimviistij markkânistmist já vyebdimist, tábáhtusâi pyevtitmân já orniimân lohtâseijee keevâtlijn aašijn palvâlemohtâduv eres pargeiguin sehe västidiđ palvâlemohtâduv ekonomiast. Markkânistemhovdâ tuáimá palvâlemohtâduv hovdân. Toos lasseen pargoid kulá oovdânpyehten toimâm jieijâs toimâsyergi aašijn Sämitige toimâorgaanijn.</p>
<p>Asâttâsân vuáđuduvvee tohálâšvuođâvátámâššân lii virge vaattâm škovliittâs já sämikielâ máttu (asâttâs 1727/95). Pargoost cevzim iššeed hiäivulâš ollâškovlâtođhos, markkânistemsyergi já sämikulttuur šiev tubdâm, šiev eŋgâlâškielâ máttu sehe hárjánem joođeetmist já hovdâpargoost. Pargo tipšomist annojeh oovtâstpargo- já viärmádâttâmtááiđuh, markkânistemmohtâ sehe streesihaldâšemnaavcah.</p>
<p>Pälkki miärášuvá Sämitige pälkkivuáháduv vátávâšvuotâtääsi IV/I miäldásávt (vuáđupälkki 2986,12 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Virgesajasâšvuođâ tevdimist lii neelji mánuppaje keččâlemäigi. Rijjâhámásâš uuccâmreeivâ lahtosijguin kalga toimâttiđ Sämitige čäällimkoodán 2.6.2023 räi tain uuccâmluámáttuvváin (liŋkkâ lekkâs uđđâ ruuvdun) .</p>
<p>Lasetiäđuid pargoost addel haldâttâhhovdâ Pia Ruotsala-Kangasniemi, puh. 010 839 3106.</p>
<p>Saijoos já Sämitige tooimân puáhtá uápásmuđ nettičujottâsâin www.sajos.fi já www.samediggi.fi</p>
<p>Anarist 15.5.2023 Sämitigge</p>
</body></document>
