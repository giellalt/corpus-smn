<document xml:lang="smn" id="no_id"><header><title>Samediggi - Saamelaiskäräjät - Sämitigge ocá arâšoddâdemmateriaal vuávájeijeid</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>146</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1006&amp;lang=anaras</origFileName><parallel_text xml:lang="fin" location="index2.php_option=com_content_task=view_id=1006_lang=finnish.html"/><parallel_text xml:lang="sme" location="index2.php_option=com_content_task=view_id=1006_lang=davvi.html"/><parallel_text xml:lang="sms" location="index2.php_option=com_content_task=view_id=1006_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sämitigge ocá arâšoddâdemmateriaal vuávájeijeid</p>
<p>Sämitigge lii finnim máttááttâs- já kulttuurministeriöst staatâtorjuu sämikielâlii arâšoddâdem materiaalpaaŋki rähtimân. Arâšoddâdem materiaalpaargon oceh kulmâ vuávájeijee.</p>
<p>Haavâ keevâtlii olášuttem várás sämitigge ocá</p>
<p>- oovtâ nuorttâlâškielâlii vuávájeijee (100 % pargoäigi) - oovtâ anarâškielâlii vuávájeijee (100 % pargoäigi)</p>
<p>- oovtâ tavesämikielâlii vuávájeijee (70 % pargoäigi)</p>
<p>Vuávájeijee pargoid kuleh el. arâšoddâdemmateriaal vuávám, rähtim, jurgâlusâi rähtim, kielâ tärhistem sehe materiaal čokkim materiaalpaaŋkin.</p>
<p>Pargo álgá sopâmuš mield já pištá 31.12.2015 räi. Tohálâšvuođâvátámâššân lává pargo vaattâm škovlim já sämikielâ táiđu (asâttâs 1727/95). Pargo miänástuvvee hoittám išedeh arâšoddâdemsyergi tubdâm sehe hárjánem materiaalpargoost. Pälkki miärášuvá Sämitige pálkkááttemvuáháduv vátávâšvuođâtääsi IV/IV miäldásávt (vuáđupälkki 2457,04 eurod/mp). Vuáđupäälhi lasseen pargoost máksojeh 24 % sämikuávlu lase já hárjánemlaseh. Vuávájeijee toimâsaje lii säämi kulttuurkuávdáš Sajosist.</p>
<p>Ucâmušah lahtosijdiskuin kalga toimâttiđ sämitige čäällimkoodán 27.2.2015 tme 16.00 räi čujottâsân Sajos, 99870 Aanaar. Lasetiäđuid pargoost addel Sämitige má. haldâttâhhovdâ Pia Ruotsala 010 839 3106. Sämitige tooimân puáhtá uápásmuđ nettičujottâsâst www.samediggi.fi</p>
</body></document>
