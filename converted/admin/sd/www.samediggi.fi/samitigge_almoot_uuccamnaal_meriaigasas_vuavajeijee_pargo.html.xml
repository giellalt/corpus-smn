<document xml:lang="smn" id="no_id"><header><title>Sämitigge almoot uuccâmnáál meriáigásâš vuávájeijee pargo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>132</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/02/samitigge-almoot-uuccamnaal-meriaigasas-vuavajeijee-pargo/?lang=an</origFileName><parallel_text xml:lang="fin" location="saamelaiskarajat_julistaa_haettavaksi_maaraaikaisen_suunnittelijan_tehtavan.html"/><parallel_text xml:lang="sme" location="samediggi_almmuha_ohcanlahkai_mearreaigasas_planejeaddji_doaimma.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_plaaneei_tuaim.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál meriáigásâš vuávájeijee pargo</p>
<p>Sämitigge almoot uuccâmnáál Sämitige ohtâvuođâst tuáimee Tave-Suomâ sosiaalsyergi mättimkuávdáá sämiohtâduv meriáigásâš vuávájeijee pargo.</p>
<p>Pargo olášuttuvvoo uásiáigásâžžân (70 %). Pargo álgá sopâmuš mield já pištá aalgâst 31.12.2019 räi. Sämiohtâdâh västid sämmilij pyereestvaijeempalvâlusâi oovdedmist, mii lii Tave-Suomâ sosiaalsyergi mättimkuávdáá väldikodálâš sierânâspargo. Vuávájeijee pargoh láá miäruštâllum sämitige pargo-oornigist .</p>
<p>Tohálâšvuođâvátámâššân lii virge vaattâm škovlim já lasevátámâššân sämikielâ táiđu (asâttâs 1727/95). Pargo miänástuvvee tipšom iššeed hiäivulâš ollâškovlâtuđhos já kelijdeijee sosiaalhuolâttâs já sämikulttuur tubdâmuš sehe hárjánem ovdedempargoost. Pälkki miärášuvá sämitige pälkkivuáháduv vátávâšvuođâtääsi IV/II mield (vuáđupälkki 2 596,52 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Virgekoskâvuođâst lii kyevti mánuppaje keččâlemäigi.</p>
<p>Ucâmušâid lahtosijdiskuin kalga toimâttiđ Sämitige čäällimkoodán 25.1.2019 tme 16.00 räi čujottâsân info(at)samediggi.fi . Lasetiäđuid pargoost uážžu haldâttâhhovdâ Pia Ruotsala-Kangasniemest puh. 010 839 3106.</p>
<p>Anarist 2.1.2019 Sämitigge</p>
</body></document>
