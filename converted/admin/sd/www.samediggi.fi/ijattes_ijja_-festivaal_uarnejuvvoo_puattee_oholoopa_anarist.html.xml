<document xml:lang="smn" id="no_id"><header><title>Ijâttes ijjâ -festivaal uárnejuvvoo puáttee oholoopâ Anarist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>159</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/12/ijattes-ijja-festivaal-uarnejuvvoo-puattee-oholoopa-anarist/?lang=an</origFileName><parallel_text xml:lang="fin" location="ijahis_idja_-festivaali_jarjestetaan_tulevana_viikonloppuna_inarissa.html"/><parallel_text xml:lang="sme" location="ijahis_idja-festivala_lagiduvvo_boahtte_vahkuloahpas_anaris.html"/><parallel_text xml:lang="sms" location="ijahis_idja_-_festivaal_ja_rjste_puo_tti_nea_ttel-_looppast_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijâttes ijjâ -festivaal uárnejuvvoo puáttee oholoopâ Anarist</p>
<p>Ijâttes ijjâ -festivaal uárnejuvvoo Anarist puáttee lávurduv 14.8.2021. Festivaal uárnejuvvoo taan ive oovtâ peeivi ääigi.</p>
<p>Festivaal ääigi lávdásteh ei. Jon Henrik Fjällgren, Ulla Pirttijärvi &amp; Ulda sehe Ailu x Amoc. Jo ärbivuáválâžžân šoddâm njuárustemkišto lii ohjelmist meid taan ive. Toos lasseen ohjelmist lii nuorâikonsert, pop-up -pargopáájáh já festivaal ääigi pištee sämityeje markkâneh.</p>
<p>Festivaal uárnejuvvoo koronatorvolâšvuotâavžuuttâsâi mield. Festivaalkuávlu lii viijđes já torvokooskâi toollâm lii máhđulâš. Meid wc-kapasiteet lii lasettum taan ihán. Festivaal táttu, ete ulmuuh puátih tábáhtusân tuš tiervâsin já ete sij nuávditteh koronatorvolâšvuotâravvuid kooskâin já hygieniast. Tuáivup meid, ete ulmuuh mäksih festivaalkuávlust mielâstubbooht korttáin ko kietâruuđáin.</p>
<p>Festivaal vuolgâttuvvoo maailmvijđosávt stream peht, te fáárun piäsá meid pääihist. Livestream lii čujottâsâst www.sajos.fi/live .</p>
<p>Festivaal ohjelm já lasetiäđuh láá čujottâsâst www.ijahisidja.fi .</p>
<p>Liipuh láá vyebdimnáál čujottâsâst www.lippu.fi .</p>
<p>Ijâttes iijâ uárnejeh oovtâstpargon Anára Sámisearvi ry, Sämitigge, Säämi kulttuurkuávdáš Sajos, Kähviviäsu Čaiju, Säämi máttááttâskuávdáš já Aanaar kieldâ.</p>
<p><em type="italic">Lasetiäđuh: </em></p>
<p>Pyevtitteijee Oula Guttorm oula.guttorm(at)samediggi.fi +358 40 667 4545</p>
</body></document>
