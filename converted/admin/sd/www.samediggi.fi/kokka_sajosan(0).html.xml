<document xml:lang="smn" id="no_id"><header><title>Kokkâ Sajosân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/10/kokka-sajosan-2/?lang=an</origFileName><parallel_text xml:lang="fin" location="kokki_sajokseen(0).html"/><parallel_text xml:lang="sme" location="goahkka_sajosii(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kokkâ Sajosân</p>
<p>Aanaar markkânân Juvduujuv riidon huksejum säämi kulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>
<p>Mij uuccâp Saijoos kähvi-raavâdviäsu Čaijun irâtteijeeluándulii, jiešráđálii, positiivlii, njyebžilis já áámmáttáiđulii sehe šiev vuáruvaikuttâstááiđuid omâsteijee já streesi kierdee kookâ meriáigásii pargokoskâvuotân 31.12.2021. räi. Pargokoskâvuotâ álgá nuuvt jotelávt ko máhđulâš, sopâmuš mield.</p>
<p>Maaŋgâpiälásâš pargo ana sistees peivimáállás já vitriinpyevtittâsâi rähtim, čuákkimfalâdem, äššigâspalvâlem, tukkutiilámij hoittám, liitij, piergâsij já kievkkântiilij putesin toollâm sehe eres raavâdviäsu almolijd pargoid.</p>
<p>Occein mij tuáivup paargon hiäivulii škovlimtuáváá, tuárvi kuhes pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 9-17.</p>
<p>Tohálâšvuotâiähtun lii pargo vaattâm hiäivulâš škovlim já hiättun sämikielâ táiđu (asâttâs 1727/95). Sämikulttuur tubdâm iššeed pargo miänástuvvee hoittáámist.</p>
<p>Mij faallâp tunjin jiešráđálii já maaŋgâpiälálii pargo sehe hävskis juávhu tuu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/II miäldásávt (1879,22/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Lasetiäđuid pargoost addel markkânistemhovdâ Katariina Guttorm 14.6. tme 10-11 já 18.6. tme 12-13 puhelinnumerist 050 3641378.</p>
<p>Ucâmušâid lahtosijdiskuin kalga vuolgâttiđ čujottâsân https://www.sympahr.net/public/pq.aspx?2ecdb9da majemustáá 18.6.2021 räi. Toimâ tiävdoo tállân ko hiäivulâš olmooš kávnoo.</p>
<p>Lasetiäđuh Sajosist já Sämitiggeest láá nettisiijđoin www.sajos.fi já www.samediggi.fi</p>
</body></document>
