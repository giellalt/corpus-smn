<document xml:lang="smn" id="no_id"><header><title>Škovlâkolliistâlmijd puáhtá tääl tiiláđ luuhâmihán 2020–2021  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/11/09/skovlakolliistalmijd-puahta-taal-tiilad-luuhamihan-2020-2021/?lang=an</origFileName><parallel_text xml:lang="fin" location="kouluvierailut_ovat_nyt_tilattavissa_lukuvuodelle_2020-2021.html"/><parallel_text xml:lang="sme" location="skuvlagalledemiid_sahtta_dal_dinggot_skuvlajahkai_2020-2021_.html"/><parallel_text xml:lang="sms" location="skooulko_ll_jummuz_lie_aa_n_ti_ll_jemnalla_lookkampaajas_2020-2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Škovlâkolliistâlmijd puáhtá tääl tiiláđ luuhâmihán 2020–2021</p>
<p>Sämitige nuorâirääđi já Nuorâi Akatemia ohtsâšhaahâ Dihtosis lii škovlim ohtsis čiččâm škovlâkyessid, kiäid puáhtá tiiláđ škovláid muštâliđ ääšimiäldásii tiäđu sämmilâšvuođâst. <em type="italic">Kolliistâlmijd puáhtá tiiláđ 20.10.2020-31.05.2021 koskâsii ááigán </em>. </p>
<p>Kolliistâlmijd puáhtá tiiláđ jyehi kuávlun Suomâst, tastko škovlâkolliistâlmijd olášuteh taan luuhâmive meid káidusohtâvuođâiguin. Toos lasseen uáivikaavpugkuávlun, Turkun, Jyväskylän, Oulun já Ruávinjaargân sehe toi aldakuávloid puáhtá tiiláđ škovlâkyesi eelliđ škoovlâst. Kolliistâllâm kukkoduv miärášuvá oppâlájádâs oppâtijmij kukkoduv mield. Oppâtijme šadda uánihis infouásist sehe toimâlijn hárjuttâsâin. Tijmij ääigi uáppeeh peesih vuáijuđ fáádán oovtâst porgâmáin, savâstâlmáin já suogârdâlmáin. Kolliistâllâm lii oppâlájádâsân mávsuttem.</p>
<p>Mij faallâp máttááttâs toorjân meid Sukellus saamelaisuuteen -moobiilspeelâ sehe sämifáádá miäldásii vyehikorttâpaakâ. Spellâ ana sistees vuáđutiäđu sämmilijn sehe heiviitteijee já čiäŋudeijee hárjuttâsâid. Paakâst lii infouási fáádást sehe 18 toimâlâš hárjuttâssâd, moi vievâst fáádán lii älkkee vuáijuđ. Moobiilspeelâ tâi vyehikorttâpaakâ puáhtá oppâlájádâsâin anneeđ ävkkin ovdâmerkkân sämmilij aalmugpeeivi (6.2.) áávvudmist. Spellâ já pakkâ láá mávsuttemeh.</p>
<p>Dihtosis-haahâ lii Sämitige nuorâirääđi já Nuorâi Akatemia ohtsâšhaahâ, mon ulmen lii lasettiđ válduaalmugân kullee párnái já nuorâi tiäđulâšvuođâ sämmilijn já sämikulttuurist. Haavâ ruttâd Máttááttâs- já kulttuurministeriö.</p>
<p>Tiiláá škovlâkolliistâllâm tâi materiaal tuu oppâlájádâsân: www.nuortenakatemia.fi/kouluvierailulomakkeet/</p>
<p type="title">Lasetiäđuh:</p>
<p>Proojeekthovdâ, Nuorâi Akatemia, Ulla Saalasti 040 567 4203, ulla.saalasti(at)nuortenakatemia.fi</p>
<p>Proojeektkoordinaattor, Nuorâi Akatemia, Maria Aikio 040 8470 862, maria.aikio(at)nuortenakatemia.fi</p>
</body></document>
