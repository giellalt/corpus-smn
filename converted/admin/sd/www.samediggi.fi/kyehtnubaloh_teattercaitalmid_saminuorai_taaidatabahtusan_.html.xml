<document xml:lang="smn" id="no_id"><header><title>Kyehtnubáloh teatterčaitâlmid Säminuorâi taaiđâtábáhtusân! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/19/kyehtnubaloh-teattercaitalmid-saminuorai-taaidatabahtusan/?lang=an</origFileName><parallel_text xml:lang="fin" location="tusina_teatteriesityksia_saamelaisnuorten_taidetapahtumaan_.html"/><parallel_text xml:lang="sme" location="guoktenuppelot_teahterbihta_samenuoraid_daiddadahpahussii_.html"/><parallel_text xml:lang="sms" location="tuu_zzen_cuajtaalm_saa_mnuori_cea_ppvuodpeei_vid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kyehtnubáloh teatterčaitâlmid Säminuorâi taaiđâtábáhtusân!</p>
<p><em type="italic">Säminuorâi taaiđâtábáhtus almottâttâm nuuvâi 15.3., já mieldi almottâttii ennuv čaitâlmeh! Tábáhtus váldupeeivi, tuorâstuv 11.4., uáinip 12 sämikielâlii čaaitâlm, main čaittâleh ohtsis paijeel čyeti pärnid já nuorâd. Taaiđâtábáhtus uárnejeijeeh ilodeh movtigis uásálistmist tábáhtusân! </em></p>
<p>Lasetiäđuid tábáhtusâst já ton äigitaavluin almostittep majemustáá vástuppeeivi 29.3. Tääl lii kuittâg jo vises, ete <em type="italic">tuorâstuv 11.4. ohjelm álgá ovdebáá tiäđust spiekâstmáin jo tme 9.00 </em>, vâi puoh oovdânpyehtimij várás lii tuárvi äigi já sij, kiäst lii kuhes päikkimätki, peesih ääigild vyelgiđ pááikán. </p>
<p>Ohjelm puudâi ääigi puáhtá eereeb iärásij uápásmuđ sämikielâlii párnáikirjálâšvuotân, maid puátih oovdânpyehtiđ <em type="italic">Dávvi Girji, Nuõrttsääʹmkulttuurfondd, Anarâškielâ servi já Kieletär </em>. Toos lasseen puudâi ääigi puáhtá eelliđ mainâstemláávust kuldâlmin mainâsijd tâi jotteeđ pargopáájáin ovdâmerkkân rähtimin jieijâs taaiđâtábáhtusraddemeerhâ tâi joba jieijâs kirje! Taaiđâtábáhtusân puátá meid <span type="quote" xml:lang="sma">“jieččieseini”</span> já uápistem sämikielâ pustavij luođiimist puhelimân tâi tabletân. Pargopáájáid ij taarbâš almottâttâđ muuneeld. </p>
<p>Taaiđâtábáhtus vuálgá joton lekkâmjuuhlijn koskoho ehidist 10.4. tme 18 Saijoos stuorrâ auditoriost. Tábáhtusân láá almottâttâm juávhuh Helsigist Ucjuuhân já vyerdimist lii oppeet ivnáás já ilolâš sämikielâlâš juhlepeivi! Tiervâpuáttim! Uáinip Sajosist!</p>
<p><em type="italic">Lasetiäđuh: </em></p>
<p xml:lang="fin">Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Tábáhtus hashtageh: #sndd2019 / #sntt2019</p>
</body></document>
