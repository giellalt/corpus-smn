<document xml:lang="smn" id="no_id"><header><title>Sämiaašij ráđádâllâmpeeivijn savâstâllâmnáál ee. kulttuurpalvâlusah já soti- já eennâmkoddeuđâsmittem - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>184</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/07/samiaasij-radadallampeeivijn-savastallamnaal-ee-kulttuurpalvalusah-ja-soti-ja-eennamkoddeudasmittem/?lang=an</origFileName><parallel_text xml:lang="fin" location="saamelaisasioiden_neuvottelupaivilla_esilla_mm__kulttuuripalvelut_ja_sote-_ja_maakuntauudistus.html"/><parallel_text xml:lang="sme" location="sode-_ja_eanangoddeodastus_sihke_kulturbalvalusat_ovdan_sameassiid_raddadallanbeivviin.html"/><parallel_text xml:lang="sms" location="saa_maa_ssi_sagstoollampeei_vin_ou_dde_pu_httmest_odm__kulttuurkaazzkoozz_da_sote-_da_maddka_ddoodummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämiaašij ráđádâllâmpeeivijn savâstâllâmnáál ee. kulttuurpalvâlusah já soti- já eennâmkoddeuđâsmittem</p>
<p><em type="italic">Sämiaašij ráđádâllâmpeeivih uárnejuvvojeh oppeet 7.-8.11.2019 Helsigist. Ráđádâllâmpeeivih uárnejuvvojeh jyehi ive já peeivij ulmen lii moonnâđ čoođâ äigikyevdilis sämiaašijd ministeriöi virgeulmui já Sämitige ovdâsteijei kooskâst. Vuossâmuu peeivi ääigi lii puoh ministeriöid uáivildum ohtâsâš uási haldâttâ </em><em type="italic">sohjelm kirjiimijn já tai tooimânpieijâmist. </em></p>
<p>Ráđádâllâmpeeivij ääigi savâstâlloo Sämitige iävtuttâm fáádáin jieškote-uv syergi västideijee virgeulmuiguin. Taan ive ráđádâllâmpeeivijn Sämitige oovdânpuáhtám fáádáh láá kulttuurpalvâlusah, soti- já eennâmkoddeuđâsmittem já mađhâšem.</p>
<p>Kulttuurpalvâlusâin váldojeh oovdân kuávdái tooimâ já ruttâdem sehe Veikkaus -ruttâdem kepidemvaikuttâsah. Soti -uđâsmitmist oovdân láá sämmilij kielâlij já kulttuurlij vuáđuvuoigâdvuođâi já ovtviärdásâšvuođâ kievrâb olášuttem sehe sämmilij vaikuttemmáhđulâšvuođâi já kulttuur-jiešhaldâšem pyeredem. Maađhâšmist oovdân láá lijgemađhâšem arktâlii kuávlust, torvolâšvuotâ- já reesuurskoččâmâšah já páihálij ulmui kuullâm já huámmášumán väldim.</p>
<p>Ráđádâllâmpeivijd uásálisteh Sämitiggeest I värisaavâjođetteijee Heikki Paltto, II värisaavâjođetteijee Tuomas Aslak Juuso, stiivrâ jeessân Nilla Tapiola, haldâttâhhovdâ Pia Ruotsala-Kangasniemi, kulttuurčällee já káidusohtâvuođâi peht Sämitige virgeulmuuh jieškote-uv syergist.</p>
<p>Ráđádâllâmpeeivih láá riehtiministeriö já Sämitige koordinistem já toh uárnejuvvojeh tääl viiđâd keerdi.</p>
<p type="title">Lasetiäđuh</p>
<p>I värisaavâjođetteijee Heikki Paltto, puh. 040 756 9075, heikki.paltto(at)samediggi.fi</p>
<p>II värisaavâjođetteijee Tuomas Aslak Juuso, puh. 040 187 1331, tuomas.juuso(at)samediggi.fi</p>
<p>Haldâttâhhovdâ Pia Ruotsala-Kangasniemi, puh. 040 726 2688, pia.ruotsala(at)samediggi.fi</p>
</body></document>
