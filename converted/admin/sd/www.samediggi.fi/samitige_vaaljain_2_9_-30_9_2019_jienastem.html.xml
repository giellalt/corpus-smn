<document xml:lang="smn" id="no_id"><header><title>Sämitige vaaljâin 2.9.-30.9.2019 jienâstem - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>203</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/03/samitige-vaaljain-2-9-30-9-2019-jienastem/?lang=an</origFileName><parallel_text xml:lang="fin" location="saamelaiskarajien_vaaleissa_2_9_-30_9_2019_aanestaminen.html"/><parallel_text xml:lang="sme" location="samedikki_valggain_2_9_-30_9_2019_jienasteapmi.html"/><parallel_text xml:lang="sms" location="saa_mtee_gg_vaalin_2_9_-30_9_2019_jionstummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige vaaljâin 2.9.-30.9.2019 jienâstem</p>
<p><em type="italic">Valjâäššikirjeh láá pieijum poostân kirjejum reivân jyehi jienâstemvuoigâdvuođâlâžân vuossaargâ 2.9.2019. Kirjejum reivâ lii árvupostâ, et jienâsteijee kalga jieš viežžâđ tom jieijâs postâtoimâsaajeest, ko lii finnim almottâs poostâst. </em></p>
<p>Vaaljâin jienâstem tábáhtuvá nuuvt, et jienâsteijee maaccât valmâšin maksum já tevdum vuolgâttâskovertist kirjejum reivân poostâ pehti jieijâs vuáláčäällim vuolgâttâsreeivâ já valjâkovertân toppum valjâliipu.</p>
<p>Valjâäššikiirjijd kalga pieijâđ poostân nuuvt puorijn aaigijn, et toh kiergâneh Anarân <em type="italic">majemustáá 30.9.2019 </em>ovdil jienâirekinistem algâttem. Taan äigimudo; <em type="italic">30.9.2019 tijme 18.00 </em>maŋa puáttee valjâäššikiirjijd valjâlävdikodde ij pyevti väldiđ vuotân jienâirekinistmist. </p>
<p>Poostân pieijâm sajan puáhtá jienâsteijee meiddei macâttiđ valjâäššikirjijdis persovnlávt virgeääigi <em type="italic">16.9. – 27.9.2019 </em>valjâlävdikode toimâttâhân: Sämitigge, Valjâlävdikode toimâttâh, čujottâs: Sämikulttuurkuávdáš Sajos, Menesjärventie 2 A, 99870 Aanaar. </p>
<p>Sämmilij päikkikuávlust orroo lájádâsâin tipšomnáál ulmuuh, sehe tagareh pääihist tipšomnáál ulmuuh, kiäh iä mudoi pastaččii jienâstiđ, uážžuh táárbu mield išedeijee tipšosaajeest jienâstem várás. Ääšist kalga väldiđ ohtâvuođâ valjâlävdikode toimâttâhân jo-uv puhelin tâi šleđgâpoostâ peht.</p>
<p>Valjâpeeivi jienâstem ij uárnejuu ive 2019.</p>
<p><em type="italic">Keejâ iävtukkâsluvâttâllâm täst . </em></p>
<p>Sämitige vaaljah toimâttuvvojeh 2.9. – 30.9.2019. Vaaljâin väljejuvvojeh 21 jesânid já nelji värijeessân sämitige toimâpajan 2020 – 2023. Jienâsteijee finnee valjâäššikiirjijd kirjejum vuolgâttâssân postâčujottâsân, mon sun lii almottâm aalmugtiäđoid 31.12.2018 räi.</p>
<p type="title">Lasetiäđuh</p>
<p>Sämitige valjâlävdikodde Sämikulttuurkuávdáš Sajos Menesjärventie 2A 99870 Aanaar</p>
<p>+358 10 839 3120, +358 10 839 3127 vaalit(at)samediggi.fi</p>
</body></document>
