<document xml:lang="smn" id="no_id"><header><title>Kielâpiervâltooimâ stivrimjuávhu čokkânij já ornijdij - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>142</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/27/kielapiervaltooima-stivrimjuavhu-cokkanij-ja-ornijdij/?lang=an</origFileName><parallel_text xml:lang="fin" location="kielipesatoiminnan_ohjausryhma_kokoontui_jarjestaytyakseen.html"/><parallel_text xml:lang="sme" location="giellabeassedoaimma_stivrenjoavkku_coahkkanii_ja_ortniiduvai.html"/><parallel_text xml:lang="sms" location="kiollpie_sstuaimmjummuz_o_hjjeemjoukk_nooroodi_da_riassoodi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kielâpiervâltooimâ stivrimjuávhu čokkânij já ornijdij</p>
<p>Sämitigge lii povdim čuákán sämmilâš kulttuur- já kielâpiervâltooimâ läjijdeijee kieldâid já seervijd vuossâmuu kielâpiervâltooimâ stivrimjuávhu teivâdmân. Stivrimjuávkku lii tääl ornijdum, já savâstâllâm kielâpiervâltooimâ háástuin, luhostuumijn já äigikyevdilis ovdedemtáárbui pirrâ. Stivrimjuávhu saavâjođetteijen tuáimá Sämitige säämi kielârääđi saavâjođetteijee <em type="italic">Neeta Jääskö </em>. Stivrimjuávkku valjij koskâvuođâstis värisaavâjođetteijen <em type="italic">Rauni Äärelä-Vihriälä </em>. </p>
<p>– Čuákkimist čonâsijm ohtâsâš uulmán ovdediđ sämmilâš kulttuur- já kielâpiervâltooimâ já lääččiđ sämipárnái kielâiäláskitmán noonâ já torvolii pirrâs, muštâl stivrimjuávhu saavâjođetteijee <em type="italic">Neeta Jääskö </em>. </p>
<p>Sämitigge meridij juovlâmáánu 2017 olesčuákkimist stivrimjuávhu vuáđđudmist, já sämmilâš kulttuur- já kielâpiervâltooimâ läjijdeijee kieldah já seervih láá nomâttâm toos jieijâs ovdâsteijeid. Stivrimjuávhu toimâpaje lii neelji ive, já tot tuáimá Sämitige kielârääđi vyelni rävvejeijee organin. Mieldi láá <em type="italic">Sämitigge čuákánpovdejeijen, Ucjuuvâ kieldâ, Aanaar kieldâ já Anarâškielâ servi, Suáđikylá kieldâ, Iänuduv kieldâ, Oulu já Ruávinjaargâ kavpugeh já City-Sámit rs </em>. </p>
<p><em type="italic">Lasetiäđuh: </em></p>
<p>Má. kielâpiervâlstivrejeijee Annika Pasanen, puh. 010 839 3119, annika.pasanen(at)samediggi.fi</p>
</body></document>
