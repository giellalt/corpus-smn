<document xml:lang="smn" id="no_id"><header><title>NEKK – Noveʹllnorldõk 2 - kirje almostittemtilálášvuotâ Čevetjäävri škoovlâ juhlesalist 31.10.2018 tjme 12.00 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>300</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/29/nekk-nove%CA%B9llnorldok-2-kirje-almostittemtilalasvuota-cevetjaavri-skoovla-juhlesalist-31-10-2018-tjme-12-00/?lang=an</origFileName><parallel_text xml:lang="fin" location="nekk_-_nove_llnorldok_2_-_kirjan_julkistamistilaisuus_sevettijarven_koulun_juhlasalissa_31_10_2018_klo_12_00.html"/><parallel_text xml:lang="sme" location="nekk_-_nove_llnorldok_2_-_girjji_almmuhandilalasvuohta_ceavetjavrri_skuvlla_sales_31_10_2018_dmu_12_00.html"/><parallel_text xml:lang="sms" location="nekk_-_nove_llnorldok_2_-_kee_rj_olmmeempodd_ce_vetjaau_r_skooul_juhll-loonjast_31_10_2018_ciass_12_00.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">NEKK – Noveʹllnorldõk 2 – kirje almostittemtilálášvuotâ Čevetjäävri škoovlâ juhlesalist 31.10.2018 tjme 12.00</p>
<p>Sämitigge lii almostittám Niilo Aikio čäällim já Marketta Nilsen kuvvim nooveelčuákálduv nube uási tave-, aanaar- já nuorttâsämikielân. Tave- já aanaarsämikielân kirje almostuvâi kiđđuv. Juhlop nuorttâsämikielâlâš kirje almostum <em type="italic">Čevetjäävri škovlâ juhlesalist koskoho </em><em type="italic">31.10.2018 tjme 12.00 </em>. Puohah láá tiervâpuáttám almostittemtilálášvuotân. </p>
<p>Kirje nube uási novelleh láá jotkâ vuossâmuš uási muštâlusâid nuorâ kaandâ elimisti Puálmágjäävri siijdâst. Kirje čällee <em type="italic">Niilo Aikio </em>lii jieš aassâm kirje váldupersovn náálá pärni- já nuorâvuođâs Puálmágjäävrist, nuuvtba muštâlusâin lohhee finnee tuođâlii kove moonnâm ääigist. Ivnáás já riges kielâinis Aikio loptee lohhee čoolmij oovdân oskomettum já kiäldulijd tábáhtusâid. Kuáláástmân, piivdon já šiiveettuálun kullee tooimâid Aikio kovvee tärkkilávt já äššitubdâmuššáin. </p>
<p>Kovetaaidâr <em type="italic">Marketta Nilsen </em>lii ain kiäsuttâm sämmilii máttu heiviittiđ jieijâs eellim já piergim luándun já ton täsitiädun. Tovle ulmuin ij lah lamaš tárbu ige haalu finniđ puoh máhđulijd hiäđuid olssis. Piäiváá já máánu adelem čuovâmeerij mulsâšuddâm meridij ennuv piäiválijd tooimâid já eellim iävtuid. Nilsen koveh läiđejeh mainâsijd miätá ive skaamâ kiämáduvâst kidâ koskâkeesi ijâttes iijân. </p>
<p>Nilsen maainâst, et máttááttâspargostis sun uusâi tuušijd miäldusmaterial, moos Tave-Suomâ nuorah, távjá kaandah, kiäh lijjii eidu oppâm luuhâđ teikkâ kiäh iä lamaš nuuvt moovtâ luuhâđ, finniiččij movtáskiđ já mon maailmân sij puávtáččii identifisistuđ. <span type="quote">“Tiettim, et maaŋgah sist tuše vuordii tom, et škovlâpeivi nohá já sij peesih kuálástiđ, miäcán teikkâ tuoddârân. Nigá-kaandâ feerimijn já suotâs tábáhtusâin mainâsteijee noveleh láá tegu tiilájum tevdiđ taam táárbu!”</span> Marketta Nilsen paahud.</p>
<p>Sämmilâš kulttuuräärbi sirdem suhâpuolvâst nuubán lii meid kirje kuávdáš ulme, mon láá keččâlâm olášuttiđ meid kuvijguin. Niilo Aikio novelehhan muštâleh Tiänuleevi já Puálmágjäävri páihálâšhistorjást já ärbitiäđuin, maid innig puárásub ulmuuh mušteh. Tondiet lii tehálâš, et ääših já detaljeh láá kovvejum riehtâ. Taam olášuttem kuvviimist lii vaattâm čovgâ ohtsâšpargo kovvejeijest já čällest.</p>
<p>Nuorttâsämikielân kirje lii jurgâlâm Raija Lehtola, anarâškielân Ilmar Mattus, orjâlâškielân Niilo Aikio.</p>
<p><em type="italic">Lasetiäđuh </em></p>
<p>Škovlim- já oppâmateriaaltoimâttâh</p>
</body></document>
