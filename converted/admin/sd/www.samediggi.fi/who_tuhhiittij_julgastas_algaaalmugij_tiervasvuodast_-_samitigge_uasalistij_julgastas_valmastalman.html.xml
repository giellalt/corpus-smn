<document xml:lang="smn" id="no_id"><header><title>WHO tuhhiittij julgáštâs algâaalmugij tiervâsvuođâst – Sämitigge uásálistij julgáštâs valmâštâlmân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/30/who-tuhhiittij-julgastas-algaaalmugij-tiervasvuodast-samitigge-uasalistij-julgastas-valmastalman/?lang=an</origFileName><parallel_text xml:lang="eng" location="the_who_has_approved_a_resolution_on_the_health_of_indigenous_peoples_-_the_sami_parliament_participated_in_the_preparation_of_the_resolution.html"/><parallel_text xml:lang="fin" location="who_hyvaksyi_julkilausuman_alkuperaiskansojen_terveydesta_-_saamelaiskarajat_osallistui_julkilausuman_valmisteluun.html"/><parallel_text xml:lang="sme" location="who_dohkkehii_loahppaarvalusa_eamialbmogiid_dearvvasvuodas_-_samediggi_oassalasttii_loahppaarvalusa_valmmastallamii.html"/><parallel_text xml:lang="sms" location="who_priimi_oolmascealkkmoozz_alggmeerai_tiorvasvuodast_-_saa_mte_gg_vuassoodi_oolmascealkkmoozz_valmstoollmo_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">WHO tuhhiittij julgáštâs algâaalmugij tiervâsvuođâst – Sämitigge uásálistij julgáštâs valmâštâlmân</p>
<p><em type="italic">Maailm tiervâsvuotâorganisaatio WHO tuhhiittij julgáštâs algâaalmugij tiervâsvuođâst 76. almosčuákkimstis Genevest 30.5.2023. Julgáštâs lii WHO:st vuossâmuš julgáštâs, mii lii tuhhiittum algâaalmugij uásild. Sämitigge uásálistij julgáštâs valmâštâlmân. </em></p>
<p xml:lang="eng">Tuhhiittum julgáštâs vuáđuld valmâštâlloo Gloobaal toimâvuávám (a Global Plan of Action) 79. WHO almosčuákkimân.</p>
<p>– Tiervâsvuođâ ovdedem kuávdáást kalga leđe algâaalmugij uásálâšvuotâ miärádâstohâmân. Tääl algâttum pargo maailm tiervâsvuotâorganisaatiost addel uđđâlágán máhđulâšvuođâ kiddiđ huámmášume OA algâaalmugjulgáštâs olášutmân sosiaal- já tiervâsvuođâpalvâlusâin, iätá Sämitige saavâjođetteijee Tuomas Aslak Juuso.</p>
<p>Sämitige sosiaal- já tiervâsvuođâčällee uásálist WHO almosčuákkimân Genevest 21.-30.5.2023. – Lii merhâšittee, ete Sämitiggeest lii vuossâmuu tove máhđulâšvuotâ uásálistiđ WHO almosčuákkimân Suomâ delegaatio uássin, iätá Sämitige sosiaal- já tiervâsvuođâčällee Anne Länsman-Magga.</p>
<p type="title">Suomâ aalmuglâš sahâvuáru kyedittij julgáštâs tuhhiittem</p>
<p>Suomâ pajedij sahâvuárustis oovdân jieijâskielâlij já kulttuurmiäldásij palvâlusâi sehe eromâšávt mielâtiervâsvuođâpalvâlusâi merhâšume. Šoŋŋâdâhnubástus vaaigut meid sämmiláid maaŋgâi sierâ vuovijguin.</p>
<p>Suomâ meid tiäduttij sahâvuárustis, ete algâaalmugijd kalga väldiđ mieldi miärádâstohâmân já savâstâlmân. Suomâ sahâvuáru mield meid tiäđupyevtittem kolgâččii porgâđ oovtâst algâaalmugijguin.</p>
<list><p type="listitem">Julgáštâs algâaalmugij tiervâsvuođâst (iävtuttâs)</p>
</list><p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p>Anne Länsman-Magga Sosiaal- já tiervâsvuođâčällee 040 182 9998 anne.lansman-magga@samediggi.fi</p>
<p>Inka Saara Arttijeff Aalmugijkoskâsij aašij čällee 050 574 7629 inka-saara.arttijeff@samediggi.fi</p>
</body></document>
