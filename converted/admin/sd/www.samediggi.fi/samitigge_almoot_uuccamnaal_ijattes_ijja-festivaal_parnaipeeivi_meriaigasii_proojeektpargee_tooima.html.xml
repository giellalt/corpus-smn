<document xml:lang="smn" id="no_id"><header><title>Sämitigge almoot uuccâmnáál Ijâttes ijjâ-festivaal párnáipeeivi meriáigásii proojeektpargee tooimâ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/samitigge-almoot-uuccamnaal-ijattes-ijja-festivaal-parnaipeeivi-meriaigasii-proojeektpargee-tooima/?lang=an</origFileName><parallel_text xml:lang="fin" location="saamelaiskarajat_haettavaksi_maaraaikaisen_ijahis_idja_-festivaalin_lastenpaivan_projektityontekijan_tehtavan.html"/><parallel_text xml:lang="sme" location="samediggi_almmuha_ohcan_lahkai_mearreaigasas_ijahis_idja_-festivala_manaidbeaivvi_proseaktabargi_barggu.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_ijahis_idja_-festivaal_paarnaipeei_v_proje_ktt-tuajjla_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál Ijâttes ijjâ-festivaal párnáipeeivi meriáigásii proojeektpargee tooimâ</p>
<p>Pargo álgá sopâmuš mield vyesimáánu aalgâst já pištá 25.8.2023 räi.</p>
<p>Proojeektpargee pargon lii västidiđ Ijâttes ijjâ -algâaalmugij muusikfestivaal párnái- já nuorâipeeivi vuáváámist, orniistâlmijn, ohtâvuođâ tolâmist tábáhtus uásálistei já uárnejeijei kooskâ, tieđeetmist já eres muuneeld rähtimnáál valmâštâlmijn. Ijâttes ijjâ -festivaal uárnejuvvoo 18. ‒19.8.2023 Anarist, Sajosist.</p>
<p>Hiäivulâš škovlim já sämikielâ táiđu išedeh pargo miänástuvvee hoittáámist. Mij anneep áárvust naavcâid jiečânâs já huolâlii porgâmân sehe šiev oovtâstpargo- já vuáruvaikuttâstááiđuid.</p>
<p>Proojeektpargee pälkki miärášuvá Suomâ Sämitige pälkkivuáháduv vátávâšvuotâtääsi VII/I miäldásávt (vuáđupälkki 1 965,74 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Proojeektpargee pargoäigi lii vyesi-kesimáánust 50 % olespargoääigist já syeini-porgemáánust 100 % olespargoääigist. Proojeektpargee toimâsaje lii Säämi kulttuurkuávdáš Sajosist.</p>
<p>Ucâmušreeivâ lahtosijguin kalga toimâttiđ Sämitige čäällimkoodán 14.4.2023 räi čujottâsân: https://www.sympahr.net/public/pq.aspx?eaae5787</p>
<p>Lasetiäđuid pargoost addel sämimuusikkuávdáá vuávájeijee Oula Guttorm p. 040 667 4545, oula.guttorm(at)samediggi.fi</p>
<p>Sämitige tooimân puáhtá uápásmuđ čujottâsâst www.samediggi.fi já Ijâttes ijjâ-algâaalmugij muusiktábáhtusân čujottâsâst: www.ijahisidja.fi</p>
<p>Anarist 23.3.2023 Sämitigge</p>
</body></document>
