<document xml:lang="smn" id="no_id"><header><title>Anna Lumikivi aalgij taaiđâtábáhtuspargen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/26/anna-lumikivi-aalgij-taaidatabahtuspargen/?lang=an</origFileName><parallel_text xml:lang="fin" location="anna_lumikivi_aloitti_taidetapahtumatyontekijana.html"/><parallel_text xml:lang="sme" location="anna_lumikivi_alggahii_daiddadahpahusbargin.html"/><parallel_text xml:lang="sms" location="anna_lumikivi_alttii_cea_ppvuodpeei_vi_tuajjli_zzen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Anna Lumikivi aalgij taaiđâtábáhtuspargen</p>
<p>Säminuorâi taaiđâtábáhtus ornim vuálgá tääl tuođâst joton. Nuorttâkielâlâš musikkár Anna Lumikivi lii álgám taaiđâtábáhtuspargen škovlim- já oppâmaterialtoimâttuvvâst. Taaiđâtábáhtus uárnejuvvoo Anarist Saijoosist cuáŋuimáánu 10.-11. peeivijn, teeman lii teatter já muštâlem maaŋgah häämih.</p>
<p>Tábáhtusâst väljejuvvojeh säminuorâi ovdâsteijeeh riijkâ tääsi Teatris-tábáhtusân, mii uárnejuvvoo Jyväskyläst vyesimáánust. Toos lasseen palhâšuvvojeh pyeremuuh muštâleijeeh. Muštâlem häämih pyehtih leđe jieškote-uvlágán sänitaiđuu häämih sehe juáigus, livđe já le´udd.</p>
<p>Taaiđâtábáhtus lii Annan uápis jo ovdišist. – Mun lam párnážin uásálistám kiišton já ton maŋa lam kuohtii porgâm tábáhtus tuámárin já ohtii jođetteijen, muštâl Anna. – Lii hävski peessâđ orniđ Säminuorâi taaiđâtábáhtus, mast láá nuuvt kuhes ärbivyevih já mast lii lamaš nuuvt stuorrâ merhâšume sämikuávlu párnáid já nuoráid – nuuvtko meiddei munjin-uv.</p>
<p>Tábáhtusân almottem lekkâs forgâ Webropolist. Čuávu Sämitige nettisiijđoid, tábáhtus jieijâs Facebook-siijđoid já uásálist!</p>
<p>Riijkâ tääsi Teatris-tábáhtus njuolgâdusah láá tääbbin: https://nuorikulttuuri.fi/wp-content/uploads/sites/12/saannot-teatris-2019.pdf</p>
<p><em type="italic">Ohtâvuotâtiäđuh </em></p>
<p xml:lang="sme">anna.lumikivi(at)samediggi.fi</p>
<p xml:lang="sms">puh. 010 8393 174 da 040 684 1957</p>
<p xml:lang="fkv">Facebook: @saamelaisnuortentaidetapahtuma</p>
<p xml:lang="smj">Instagram: @samenuoraid_daiddadahpahus</p>
</body></document>
