<document xml:lang="smn" id="no_id"><header><title>Samediggi - Saamelaiskäräjät - Vaaljâlävdikode tiä&amp;#273;áttâs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>155</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1099&amp;lang=anaras</origFileName><parallel_text xml:lang="fin" location="index2.php_option=com_content_task=view_id=1099_lang=finnish.html"/><parallel_text xml:lang="sme" location="index2.php_option=com_content_task=view_id=1099_lang=davvi.html"/><parallel_text xml:lang="sms" location="index2.php_option=com_content_task=view_id=1099_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Vaaljâlävdikode tiäđáttâs</p>
<p>Kulluttâs 12.8.2015</p>
<p xml:lang="vep">SÄMITIGE VAALJAH 7.9.–4.10.2015</p>
<p>Vaaljâäššikirjeh postâduvvojeh kirjejum reivân jyehi jienâstemvuoigâdvuođâlâžân 7.9.2015 rääjist. Jienâstemvuoigâdvuođâlâš puáhtá jienâstiđ maaccâtmáin vaaljâäššikiirjijd poostâ pehti tegu ovdebijn-uv vaaljâin. Poostâ pehti vuolgâttum äššikirjeh kalgeh leđe vaaljâlävdikode toimâttuvâst Anarist majemustáá 5.10.2015 ovdil jienâirekinistem algâttem. Jienâstemvuoigâdvuođâlâš puáhtá meid macâttiđ jieijâs vaaljâäššikiirjijd persovnlávt 21.9.– 2.10.2015 koskâsii ääigi vaaljâlävdikode toimâttâhân; Aanaar, Sajos, Menesjärventie 2A.</p>
<p>Jienâsteijest lii máhđulâšvuotâ siämmáá náálá ko almolijn vaaljâin-uv jienâstiđ eidusii vaaljâpeeivi vaaljâsoojijn pasepeeivi 4.10.2015 tme 10.00–18.00 ton sämikuávlu kieldâst, mii lii merkkejum vaaljâluvâttâlmân suu päikkikieldân.</p>
<p>Vaaljâpeeivi jienâstem uárnejuvvoo:</p>
<p>Hetta: Iänuduv kieldâtáálu, Ounastie 165</p>
<p>Aanaar: Kulttuurkuávdáš Sajos, Menesjärventie 2A</p>
<p>Ucjuuhâ: Sämitige toimâttâh, Kieldâtáálu, Luossatie 1a</p>
<p>Vuáčču: Vuáču škovlâ, Ivalontie 8716</p>
<p>Ulmuuh, kiäh láá sämikuávlu lájádâsâin tipšoost sehe toh ulmuuh, kiäh láá pääihist tipšoost, ege mudoi puávtáččii jienâstiđ, uážžuh táárbu mield išedeijee tipšosaajeest jienâstem várás. Ääšist kalga väldiđ ohtâvuođâ vaaljâlävdikode toimâttâhân čuj. Sajos, Menesjärventie 2A, 99870 Aanaar, puh 010 839 3189, 010 839 3195, 010 839 3185 tâi</p>
<p>Anarist 7.8.2015 Vaaljâlävdikodde</p>
</body></document>
