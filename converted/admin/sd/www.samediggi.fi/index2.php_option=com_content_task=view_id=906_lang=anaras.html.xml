<document xml:lang="smn" id="no_id"><header><title>Samediggi - Saamelaiskäräjät - Ijâttes iijâ paarnij- já nuorâipiäiván almmottâttâm aldasáid 250 pärnnid já nuorâd</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>197</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=906&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=906_lang=finnish.html"/><parallel_text xml:lang="sme" location="index2.php_option=com_content_task=view_id=906_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ijâttes iijâ paarnij- já nuorâipiäiván almmottâttâm aldasáid 250 pärnnid já nuorâd</p>
<p>Ijâttes Ijjâ -festivaal álgá vástuppeeivi 15.8.2014 jo ärbivyehhin šoddâm paarnij- já nuorâipeivijn, kuus láá almottâttâm paijeel 240 pärnnid já nuorâd pirrâ sämieennâm.</p>
<p>Ijâttes Ijjâ -festivaal álgá vástuppeeivi 15.8.2014 jo ärbivyehhin šoddâm paarnij- já nuorâipeivijn, kuus láá almottâttâm paijeel 240 pärnnid já nuorâd pirrâ sämieennâm. Peivi álgá škovlâlijd uáivildum muusikpargopájáiguin, moi stivrejeijen tuáimih taan ive algâaalmugkuosij lasseen el. kárášjuuvâst puáttee jyeigee Johan Anders Bær, anarâš ráppájeijee Amoc, SomBy-juávhust uápis artisteh Juho Kiviniemi já Oula Guttorm sehe Aila-duost uápis Jessika Lampi já Heli Aikio. Säämi párnáikulttuurkuávdáš Mánnu pelestis uárnee vástuppeeivi säminuoráid uáivildum <span type="quote">"Stááluh mii kulttuurist"</span>-pargopáájá Sämimuseo Siijdâst. Paarnij já nuorâi muusikpargopáájáid almottâttâm lii nuuhâm jo kidduv, mutâ Mánnu uárnim páájáid kiergân vala almottâttâđ. Lasetiäđuid Mánnu páájáin finnee párnáikulttuurkuávdáá toimâjođetteijest Petra-Biret Magga-Varsist p. 040 7325 503.</p>
<p>Muusikpargopáájái maŋa paarnij- já nuorâipeivi juátkoo <em type="italic">Ijâttes Iijâ Tásnáážiih </em>-konsertijn, <em type="italic">mii uárnejuvvoo Saijoos oovdâst </em>. Pärnijuávhui lávdástemij lasseen konsertist kuullâp algâaalugkuosij muusik sehe pargopáájái puátusijd. <em type="italic">Ijâttes Iijâ Tásnáážiih </em>-konsert uárnejuvvoo Saijoos oovdân rahtum festivaalkuávlust tme: 13.00-15.15 já tot lii puohháid áávus nuuvtá konsert. Uárnejeijeeh tuáivuh sajan stuorrâ kuldâleijeejuávhu. </p>
<p>Lasetiäđuh:</p>
<p xml:lang="fin">Anu Magga Unna-Maari Pulska</p>
<p>Pyevtitteijee Išepyevtitteijee</p>
<p>puh. 050 567 2204 puh. 050 439 8557</p>
</body></document>