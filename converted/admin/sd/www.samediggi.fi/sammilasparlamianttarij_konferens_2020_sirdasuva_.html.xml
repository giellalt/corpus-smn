<document xml:lang="smn" id="no_id"><header><title>Sämmilâšparlamiänttárij konferens 2020 sirdâšuvá  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>224</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/09/sammilasparlamianttarij-konferens-2020-sirdasuva/?lang=an</origFileName><parallel_text xml:lang="fin" location="saamelaisparlamentaarikkojen_konferenssi_2020_siirtyy.html"/><parallel_text xml:lang="sme" location="sameparlamentarihkkariid_konferansa_2020_sirdasuvva_.html"/><parallel_text xml:lang="sms" location="saa_mparlame_nttnii_kki_konfere_nss_2020_serddai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämmilâšparlamiänttárij konferens 2020 sirdâšuvá</p>
<p>Säämi parlamentaarlii rääđi (SPR) stivrâ čokkânij káidusohtâvuođâiguin 3.6. já savâstâlâi čuákkimistis sämmilâšparlamiänttárij konferens orniimist. Konferens lâi tárguttâs orniđ Anarist porgemáánu 13 – 14. peeivi 2020. Stivrâ meridij čuákkimistis, ete sirdeh konferens koronaviruspandemia tiet. Konferens uđđâ ääigist lii tárguttâs meridiđ maŋeláá keesi ääigi.</p>
<p>–  Vaidâlitteht ep uáini áášán eres muulsâiävtu tääl orroo pandemia tiet. Konferens uárnejuvvoo kuittâg tállân ko máhđulâš. Väldikode raajij rasta ulâtteijee sämmilâšpoolitlii oovtâstpaargon lii tehálâš, ete sämmilâšparlamiänttáreh čokkâneh já sist lii máhđulâšvuotâ peessâđ savâstâllâđ ohtsijn aašijn sehe hástusijn, iätá SPR saavâjođetteijee Tuomas Aslak Juuso konferens sirdemist.</p>
<p>Sämmilâšparlamiänttárij konferens uárnejuvvoo jyehi kuálmád ive.  Säämi parlamentaarlâš rääđi västid sämmilâšparlamiänttárij konferens keevâtlii orniimist, já ive  2020 konferens keevâtlâš ornimovdâsvástádâs kulá Suomâ Sämitiigán. Anarist ornimnáál konferensist láá kulmâ válduteema: šoŋŋâdâhnubástus, majemui aaigij ovdánem sämmilij vuoigâdvuođâin sehe Sämitiigij ohtsâš valjâpeivi.</p>
<p>Meid säminuorâi konferens lâi tárguttâs orniđ porgemáánust parlamiänttárij konferens ohtâvuođâst. Ohtsâštave-eennâmlâš nuorâi konferens uárnejuvvoo kyevti ive kooskâi já puáttee teeman lii meridum šoŋŋâdâhnubástus.</p>
<p>–  Vaidâlitteht tiileest ij lah eres muulsâiähtu. Tile ij kuittâg pyevti adeliđ hiäjusmittiđ säminuorâi vaiguttemmáhđulâšvuođâid raajij rasta, te SPR nuorâirääđi seelvât tääl máhđulâšvuođâid orniđ säminuorâi konferens tâi ton oosijd káidusin, paahud nuorâirääđi saavâjođetteijee Anni-Sofia Niittyvuopio.</p>
<p type="title">Lasetiäđuh</p>
<p>saavâjođetteijee Tuomas Aslak Juuso, 040 687 3394, tuomas.juuso(at)samediggi.fi</p>
<p>aalmugijkoskâsij aašij čällee Inka Saara Arttijeff, 050 574 7629, inka-saara.arttijeff(at)samediggi.fi</p>
<p>nuorâirääđi saavâjođetteijee Anni-Sofia Niittyvuopio, 040 708 2072, anni-sofia.niittyvuopio(at)samediggi.fi</p>
<p>vs. nuorâičällee Elli-Marja Hetta 050 382 5179, elli-marja.hetta(at)samediggi.fi</p>
</body></document>
