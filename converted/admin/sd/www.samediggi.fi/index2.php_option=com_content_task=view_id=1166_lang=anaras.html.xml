<document xml:lang="smn" id="no_id">
  <header>
    <title>Samediggi - Saamelaiskäräjät - Ive Kielâtaho-palhâšume lii nuorttâlâšráánu</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>145</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=1166&amp;lang=anaras</origFileName>
    <parallel_text xml:lang="fin" location="index2.php_option=com_content_task=view_id=1166_lang=finnish.html"/>
    <parallel_text xml:lang="sme" location="index2.php_option=com_content_task=view_id=1166_lang=davvi.html"/>
    <parallel_text xml:lang="sms" location="index2.php_option=com_content_task=view_id=1166_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ive Kielâtaho-palhâšume lii nuorttâlâšráánu</p>
    <p>Taan ivvááš Kielâtaho-palhâšume lii valmâštâm nuorttâlâš <em type="italic">Aune Mettäpuro  </em>Čevetjäävrist. Palhâšume lii tyeiji, ciägusärgimuorâiguin rahtum ärbivuáválâš nuorttâlâšráánu. </p>
    <p>Säämi kielârääđi mieđeet jyehi nube ive Kielâtaho-palhâšume. Ive 2015 Kielâtaho-palhâšume lii čujottum Mielenterveystalo.fi-oovtâstpargoproojeektân. Kielâtaho-palhâšume ulmen lii adeliđ tubdâstâs sämikielâ sajattuv já sämikielâlij palvâlusâi ovdedem várás tohhum ánsulâš já merhâšittee pargoost Suomâst</p>
    <p><span type="quote">”Nuorttâlâšráánu”</span> lii tovle kevttum nuorttâlâš perrust ulloloovdân. Nuorttâlâšráánu lii saavzâulloost rahtum uáli liegâs. Máátkán vyelgidijn ovdâm. puásuiráiđuin kerrisist tâi rievvâst, ráánu siisâ lieggâsân lâi pyeri kiessâđ veikkâpâ uccâ párnáid.</p>
    <p>Ärbivuáválálâš nuorttâlâšráánu kođđoo ciägusärgimuorâiguin já tot ráhtoo saavzâ ulloost snäldein ponnum ullolaaigijn. Ráánu ärbivuáváliih ivneh láá vielgâd, čappâd já ruopsâd. Nuorttâlâšráánu algâttem čyeldimpäädist lii epitáválâš; čuožâlääigih kođđojeh čyeldimpáádán, moos šadda nuorttâlâšráánun jiešvuođâlâš ruuvdukovos. Čyeldimpäddi kiddoo ráánumuorâi pajemuorân, mast láá rääigih ráánu algâttem kiddim várás. Ráánu kiäčán šnjirriittuvvojeh nuorttâlâšráánun táváliih nk. <span type="quote">”riävskájyelgi”</span> -párgálduvah.</p>
    <p>Tááláá ääigi taat nuorttâsämmilij ärbivuáválâš ráánu lii táválávt heŋgâstum siäinán.</p>
    <p>(Kove: Anni Näkkäläjärvi)</p>
  </body>
</document>
