<document xml:lang="smn" id="no_id"><header><title>Sämitigge uárnee škovlim uássin Muumileehi-rááiđu sämikielâi dubbampuovtâdâs - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/19/samitigge-uarnee-skovlim-uassin-muumileehi-raaidu-samikielai-dubbampuovtadas/?lang=an</origFileName><parallel_text xml:lang="fin" location="saamelaiskarajat_jarjestaa_koulutusta_osana_muumilaakso-sarjan_saamen_kielten_dubbaustuotantoa.html"/><parallel_text xml:lang="sme" location="samediggi_lagida_skuvlejumi_oassin_mumenleahki-raiddu_samegielat_dubbenbuvttadeami.html"/><parallel_text xml:lang="sms" location="saa_mte_gg_reass_skooultoozz_vue_ssen_muumlie_kk-raaid_saa_m_kioli_du_bbjempuu_t_toozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge uárnee škovlim uássin Muumileehi-rááiđu sämikielâi dubbampuovtâdâs</p>
<p><em type="italic">Yle, Gutsy Animations já Sämitigge pargeh oovtâstpargo áámmátlii dubbamkulttuur rähtimân puoh kuulmâ sämikielân. <span type="quote">“Jyehi tuáimee puáhtá ohtsii piävdán jieijâs pyeremus mättim”</span>, iätá Sämitige kielâtorvočällee Anne Kirste Aikio. </em></p>
<p>Sämitige sämikielâ toimâttâh já elleekovekuávdáš Skábma uárnejeh dubbaamân lohtâseijee škovlim uđđâivemáánust. Škovlim ulmen lii visásmittiđ, ete puáttee kiiđâ rääjist kuullâp Muumijd puoh kuulmâ Suomâst sarnum sämikielân.</p>
<p>Tuáimeeh láá sooppâm, ete tavesämikielâlii Muumileehi-rááiđu puovtâdâs paaldâst puáttip uáiniđ meid uási puovtâdâspaajeest anarâš- já nuorttâlâškielân. Muumileehi-rááiđu valmâštum puoh sämikielân váátá aktiivlii čaittâleijei uuccâm já škovlim. Kyevti puovtâdâspaje olesvuotâ kuulmâ kielân váátá laseruttâdem. Sämitige čuávdus lii čaittâleijeid já lávloid čujottum jienâčaittâlemškovlim lasseen ulguupiäláá ruttâdem visásmittem.</p>
<p><span type="quote">“Mist láá ennuv čepis já moovtâ rähteeh. Mun lam-uv vises, ete mij kavnâp puoh kieláid šiev čaittâleijeid Muumij maailmân”</span>, muštâl Anne Kirste Aikio. <span type="quote">“Elleekovekuávdáš Skábma kočo-uv puohâid, kiäh láá perustum jienâčaittâlmist, te keččâliđ, ete maggaar lii áámmátlâš dubbam sämikielân”</span>, avžuut Aikio.</p>
<p>Jis tun lah perustum škovliimist, te vuolgât uánihis šleđgâpoostâ, mast tun muštâlah tuu perustume já ohtâvuotâtiäđuid čujottâsân anne-kirste.aikio(at)samediggi.fi 8.1.2019 räi. Škovlim täärhib äigitavlu almottuvvoo uđđâivemáánust.</p>
<p><em type="italic">Lasetiäđuh: </em></p>
<p>Anne Kirste Aikio, kielâtorvočällee, puh 010 839 3124, anne-kirste.aikio(at)samediggi.fi</p>
<p>Tarja Porsanger, elleekovekuávdáš Skábma, puh +358 10 839 3182, tarja.porsanger(at)samediggi.fi</p>
<p>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
