<document xml:lang="smn" id="no_id"><header><title>Taažâ, Ruotâ já Suomâ sämitigeh uárnejeh ohtsii kielâseminaar tulháid, jurgâleijeid já eres kielâpargeid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>148</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/27/taaza-ruota-ja-suoma-samitigeh-uarnejeh-ohtsii-kielaseminaar-tulhaid-jurgaleijeid-ja-eres-kielapargeid/?lang=an</origFileName><parallel_text xml:lang="eng" location="sami_parliaments_of_norway_sweden_and_finland_arrange_a_joint_language_seminar_for_interpreters_translators_and_other_language_workers.html"/><parallel_text xml:lang="fin" location="norjan_ruotsin_ja_suomen_saamelaiskarajat_jarjestavat_yhteisen_kieliseminaarin_tulkeille_kaantajille_ja_muille_kielityontekijoille.html"/><parallel_text xml:lang="sme" location="norgga_ruota_ja_suoma_samedikkit_lagidit_oktasas_giellaseminara_dulkkaide_jorgaleddjiide_ja_eara_giellabargiide.html"/><parallel_text xml:lang="sms" location="taarrjannam_ruoccjannam_da_laa_ddjannam_saa_mtee_gg_rea_sse_ohttsaz_kiollseminaar_tuulkid_jaarglo_ttjid_da_jee_res_kiolltuajjlaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Taažâ, Ruotâ já Suomâ sämitigeh uárnejeh ohtsii kielâseminaar tulháid, jurgâleijeid já eres kielâpargeid</p>
<p>Sämitigeh uárnejeh oovtâst 9.-10.10.2019 kielâseminaar Anarist eromâšávt toid, kiäh pargeh sämikielâiguin: jurgâleijen, tulkkân tâi eres kielâpargen. Seminaar uárnejuvvoo Taažâ, Ruotâ já Suomâ Sämitiigij já Säämi Kielâkäldee oovtâstpargon. Seminaar kulá OA algâaalmugkielâi ive huámmášumán väldimân Sämitiigij uásild.</p>
<p>Taan kuulmâ Sämitige ohtsii ornim juurdân lii tuárjuđ kielâpargei áámmáttááiđu, adeliđ máhđulâšvuođâ savâstâllâđ jieŋâlubbooht kielâaašijn já vuáijuđ tuulhâi, jurgâleijei já kielâpargei pargoid kyeskee koččâmuššáid, máhđulâšvuođáid já hástusáid. Taat tilálâšvuotâ fáálá meid máhđulâšvuođâ viärmádâttâđ já liäkká oovtâstpargomáhđulâšvuođâid kielâpargei kooskân já návt nanosmit raajijd rastaldittee oovtâstpargo sämikielâi oovdân.</p>
<p>Sämitigeh puávdejeh iloin puoh kielâst kiäsuttum ulmuid kielâseminaarân 9.-10.10.2019 Anarân!</p>
<p>Seminaar ohjelm já eres tiäđuh almottuvvojeh maŋeláá.</p>
<p>Seminaarân almottâttâm uásálisteid lekkâp čohčâkeesi 2019.</p>
<p type="title">Lasetiäđuh:</p>
<p><em type="italic">Anne Kirste Aikio, anne-kirste.aikio(at)samediggi.fi , mätkipuhelin. +358 40 7075626 </em></p>
<p><em type="italic">Mikkel Rasmus Logje, mikkel.rasmus.logje(at)samediggi.no , mätkipuhelin: +47 412 65 375 </em></p>
<p><em type="italic">Marie Louise Allas, marielouise.allas(at)sametinget.se , mätkipuhelin +46 70-367 46 82 </em></p>
</body></document>
