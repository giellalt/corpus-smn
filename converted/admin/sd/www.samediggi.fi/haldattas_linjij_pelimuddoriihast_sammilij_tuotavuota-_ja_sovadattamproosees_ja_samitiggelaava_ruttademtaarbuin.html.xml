<document xml:lang="smn" id="no_id"><header><title>Haldâttâs linjij pelimuddoriihâst sämmilij tuotâvuotâ- já sovâdâttâmproosees já sämitiggelaavâ ruttâdemtáárbuin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>243</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/05/05/haldattas-linjij-pelimuddoriihast-sammilij-tuotavuota-ja-sovadattamproosees-ja-samitiggelaava-ruttademtaarbuin/?lang=an</origFileName><parallel_text xml:lang="fin" location="hallitus_linjasi_puolivaliriihessa_saamelaisten_totuus-_ja_sovintoprosessin_ja_saamelaiskarajalain_rahoitustarpeista.html"/><parallel_text xml:lang="sme" location="stivra_linnjadii_buseahta_beallemuttosiehttamis_samiid_duohtavuoda-_ja_soabadanproseassa_ja_samediggelaga_ruhtadandarbbuid.html"/><parallel_text xml:lang="sms" location="halltos_linnjii_budje_ttkiott_toollmoozz_pea_lraa_jest_sa_mmlai_tuottvuott-_da_suavadvuottprosee_ss_da_saa_mte_gglaa_jj_teaggtemtaarbin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Haldâttâs linjij pelimuddoriihâst sämmilij tuotâvuotâ- já sovâdâttâmproosees já sämitiggelaavâ ruttâdemtáárbuin</p>
<p><em type="italic">Suomâ haldâttâs linjij pelimuddoriihâst, ete tot lii čonâdâttâm ovdediđ sämmilij tuotâvuotâ- já sovâdâttâmproosees já varriidât ton vaattâm ruttâdemtáárbun vyesimáánu 2021 lasebudjetiävtuttâsâst. Lasseen tuálvuh sämitiggelaavâ jotelávt ovdâskulij já varriidâteh siämmáá ohtâvuođâst tarkkuđ Sämitige ruttâdemtääsi. </em></p>
<p>– Sämitige ruttâdem uásild lii pyeri, ete tárkkojeh resursijd sämitiggelaavâ nubásmittem ooleest. Sämitigge tuáimá jo tääl liijkás uccâ budjetijn, mii oppeet vaaigut toos, maht mij pastep hoittáđ Sämitiigán meridum lahâaasâtlijd pargoid, iätá Sämitige saavâjođetteijee Tuomas Aslak Juuso.</p>
<p>Sämmilij tuotâvuotâ- já sovâdâttâmkomissio pargo lii tárguttâs älgiđ ive 2021 ääigi. Laapi pyecceetipšopirrâdâh lii ráhtám ovdâčielgiittâs psykososiaallii torjuu táárbust komissio pargo ääigi.</p>
<p>– Tuotâvuotâ- já sovâdâttâmproosees luhostum váátá, ete tooimân láá väridum tuárvi ruuđah. Taat meerhâš meid ääšimiäldásii resursij piejâm psykososiaallii torjui. Proosees ij uážu komániđ toos, ete láá liijkás uccáá resurseh, tiäddut Sämitige I värisaavâjođetteijee Anni Koivisto.</p>
<p type="title">Sämitigge lii iävtuttâm staatâtorjuu aledem</p>
<p>Sämitigge lii ive 2022 raami-iävtuttâsâst iävtuttâm aledem jieijâs almos tooimân. Sämitige iävtuttem aledem lii 1 024 100 eurod já tot čuáccá haldâttuv oovdedmân, poolitlii já čonâsjuávkkutooimâ naanoodmân, sämmilij parlamentaarlii pargo oovdedmân, aalmugijkoskâsii tooimâ já viestâdem oovdedmân sehe Säämi Kielâkäldee tooimâ fastâditmân.</p>
<p>– Sämitige pargomeeri lasanem lii tovâttâm juátkojeijee reesuurs- já pargeevänivuođâ, mon kolgâččii jo čuávdiđ. Meid Säämi Kielâkäldee tooimâ fastâdittem kolgâččii visásmittiđ, iätá Juuso.</p>
<p>Sämitige raami-iävtuttâs ihán 2022</p>
<p>Sämitige raami-iävtuttâs ihán 2022-2024</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso(at)samediggi.fi</p>
<p>Anni Koivisto I värisaavâjođetteijee 040 415 5969 anni.koivisto(at)samediggi.fi</p>
<p type="title">Liiŋkah:</p>
<p>Haldâttâs pelimuddoriihâ 2021 já ráđádâllâm almos ekonomia vuáváámist ivvijd 2022–25</p>
</body></document>
