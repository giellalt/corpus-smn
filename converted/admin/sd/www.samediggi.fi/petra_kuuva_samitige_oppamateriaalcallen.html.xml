<document xml:lang="smn" id="no_id"><header><title>Petra Kuuva Sämitige oppâmateriaalčällen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>197</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/14/petra-kuuva-samitige-oppamateriaalcallen/?lang=an</origFileName><parallel_text xml:lang="fin" location="petra_kuuva_saamelaiskarajien_oppimateriaalisihteeriksi.html"/><parallel_text xml:lang="sme" location="petra_kuuva_samedikki_oahppamaterialacallin.html"/><parallel_text xml:lang="sms" location="petra_kuuva_saa_mtee_gg_mattmateriaalpiisren.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Petra Kuuva Sämitige oppâmateriaalčällen</p>
<p>Sämitige stivrâ nomâttij čuákkimistis 10.12.2020 šoddâdemtiettuu maister Petra Kuuva oppâmateriaalčällee viirgán. Meriääigi räi viirgán pottii kulmâ ucâmuš. Kuuvâ porgâškuát ive 2021 aalgâst, ko kuhesáigásâš oppâmateriaalčällee Hannu Kangasniemi páácá iäláttâhân.</p>
<p>Kuuva lii ovdil porgâm kuhháá anarâškielâlii máttááttâs já anarâškielâ máttáátteijen eres luokkataasijn ovdâmáttááttâsâst ain nube tääsi škovliittâsân, já majemustáá Sämitiggeest kielâpiervâlstivrejeijen sehe tađe ovdil sämikielâlii párnáimateriaalhaavâ vuávájeijen.</p>
<p>Kuuva lii ilolâš, ko uážžu porgâškuát sämikielâlij oppâmateriaalijguin. – Lii šiev tobdo, ko piäsá porgâđ oppâmateriaalpargo uássin vijđes viärmáduv já čepis toimâttuv. Haanu porgâm kuhesäigásâš pargo lii šiev vuáđu juátkiđ merhâšittee já tergâdis pargo. Mun vááldám stuorrâ váimoin taam movtijdittee pargo vuástá, iätá Kuuva.</p>
<p>Oppâmateriaalčällee pargon lii valmâštâllâđ sämikielâlii oppâmateriaal pyevtitmân kyeskee aašijd, toimâđ škovlim- já oppâmateriaallävdikode já sämmilij škovlimaašij oovtâstpargo-orgaan oovdânpyehten, čällen já valmâštâllen oppâmateriaalaašijn sehe olášuttiđ lävdikode, oovtâstpargo-orgaan, Sämitige stiivrâ já tige čuákkim toohâm jieijâs toimâsyergi miärádâsâid.</p>
<p>Oppâmateriaalčällee čuávu já haaldâš oppâmateriaalmeriruuđâ kevttim já materiaalhaavâid, kocá meriáigásij oppâmateriaalpargei pargo, huolât oppâmateriaalhaavâi toimâttempargoost, iššeed tige saavâjođetteijee jieijâs toimâsuárgán kullee pargoin sehe tuálá ohtâvuođâ eres sämmilâšornijduumijd raajij rasta já sierâ virgeomâháid.</p>
<p>Škovlim já oppâmateriaal</p>
<p type="title">Lasetiäđuh</p>
<p xml:lang="sms">Haldâttâhhovdâ Pia Ruotsala-Kangasniemi, 010 839 3106 / 040 726 2688, pia.ruotsala(at)samediggi.fi</p>
<p>Škovlimčälleee Ulla Aikio-Puoskari, 010 839 3112 / 040 767 3101, ulla-aikio-puoskari(at)samediggi.fi</p>
</body></document>
