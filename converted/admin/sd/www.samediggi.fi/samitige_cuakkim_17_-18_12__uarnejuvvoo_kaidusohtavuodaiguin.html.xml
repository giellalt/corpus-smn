<document xml:lang="smn" id="no_id"><header><title>Sämitige čuákkim 17.–18.12. uárnejuvvoo káidusohtâvuođâiguin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>197</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/16/samitige-cuakkim-17-18-12-uarnejuvvoo-kaidusohtavuodaiguin/?lang=an</origFileName><parallel_text xml:lang="fin" location="saamelaiskarajien_kokous_17_-18_12__jarjestetaan_etayhteyksin.html"/><parallel_text xml:lang="sme" location="samedikki_coahkkin_17_-18_12__lagiduvvo_gaiddusoktavuodaiguin.html"/><parallel_text xml:lang="sms" location="saa_mtee_gg_sabbar_17_-18_12__sabbroozzat_ougglosohttvuodin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitige čuákkim 17.–18.12. uárnejuvvoo káidusohtâvuođâiguin</p>
<p><em type="italic">Sämitige čuákkim 4/2020 uárnejuvvoo 17.-18.12.2020 koronatile tiet káidusohtâvuođâiguin. Kyevtpiäivásâš čuákkim meerrid ei. kyehti tuotâvuotâ- já sovâdâttâmkomissio jeessân iävtutmist staatârááđán, Sämitige toimâvuáváámist já budjetarvâlusâst ihán 2021 sehe toimâsyergikuáhtásijn toimâ- já ovdedemohjelmijn vaaljâpajan 2020-2023. Velttimettum suujâi tiet Sämitige jeessân puáhtá uásálistiđ čuákkimân meid Sajosist. Saijoos parlamentsalin ep vääldi kuosijd koronatile tiet. </em></p>
<p>Sämitige čuákkim meerrid Sämitige pargo-oornig nubásmitmist meriäigin koronapandemia toohâm njuámmumtavdâvaarâ tiet, kyehti tuotâvuotâ- já sovâdâttâmkomissio jeessân iävtutmist staatârááđán, Sämitige toimâvuáváámist já budjetarvâlusâst ihán 2021, toimâsyergikuáhtásijn toimâ- já ovdedemohjelmijn vaaljâpajan 2020-2023 já jeessân noomâtmist Akwé:kon pargojuávkun, mii kuáská sämmilij päikkikuávlu luánduriggodâhvuávám.</p>
<p>Lasseen čuákkim kieđâvuš sämmilij psykososiaallâš torjuu tuotâvuotâ- já sovâdâttâmprosesist já tuálá vuolgâttâssavâstâllâm sämitiggevaaljâi ohtâlistemiävtuttâs keežild.</p>
<p>Čuákkim 4/2020 äššilisto kávnoo dokumentpaaŋkist.</p>
<p type="title">Parlamentsalin ep vääldi kuosijd</p>
<p>Sämitige jesâneh uásálisteh kyevtpiäivásii čuákkimân káidusohtâvuođâiguin teikkâ pääihi alne Sajosist. Koronatile tiet kyesih já media pyehtih čuávvuđ čuákkim tuše njuolgâ vuolgâttâs peht čujottâsâst www.samediggi.fi/live . Vuolgâttâsâst lii finnimnáál tulkkum puoh kuulmâ sämikielân já suomâkielân. Saijoos parlamentsalin ep vääldi kuosijd pääihi oolâ.</p>
<p type="title">Lasetiäđuh:</p>
<p>saavâjođetteijee Tuomas Aslak Juuso puh. 040 687 3394 / 010 839 3101, tuomas.juuso(at)samediggi.fi</p>
<p>haldâttâhhovdâ Pia Ruotsala-Kangasniemi puh. 010 839 3100 / 040 726 2688, pia.ruotsala(at)samediggi.fi</p>
<p>viestâdemčällee Johanna Alatorvinen puh. 010 839 3140 / 040 663 4493, johanna.alatorvinen(at)samediggi.fi</p>
</body></document>
