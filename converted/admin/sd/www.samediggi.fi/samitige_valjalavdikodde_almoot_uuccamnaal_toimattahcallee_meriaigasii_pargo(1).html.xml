<document xml:lang="smn" id="no_id"><header><title>Sämitige valjâlävdikodde almoot uuccâmnáál toimâttâhčällee meriáigásii pargo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>153</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/13/samitige-valjalavdikodde-almoot-uuccamnaal-toimattahcallee-meriaigasii-pargo/?lang=an</origFileName><parallel_text xml:lang="fin" location="saamelaiskarajien_vaalilautakunta_ilmoittaa_haettavaksi_toimistosihteerin_maaraaikaisen_tehtavan(1).html"/><parallel_text xml:lang="sme" location="samedikki_valgalavdegoddi_almmuha_ohcan_lahkai_doaimmahatcalli_mearreaigasas_barggu(1).html"/><parallel_text xml:lang="sms" location="saa_mtee_gg_vaal-lu_vddka_dd_i_lmmat_ooccamnalla_koontarpiisar_mie_rraiggsaz_tuaj(1).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige valjâlävdikodde almoot uuccâmnáál toimâttâhčällee meriáigásii pargo</p>
<p>Pargo álgá 1.11.2022 tâi sopâmuš mield já pištá 31.12.2022 räi já máhđulávt tom maŋa-uv. Valjâlävdikode toimâsaje lii Säämi kulttuurkuávdáš Sajosist, Anarist.</p>
<p>Toimâttâhčällee pargon lii valjâlävdikode vuálásâžžân huolâttiđ ive 2023 sämitiggevaaljâi valmâštâlmân já olášutmân lohtâseijee pargoin, moh láá iärásij juávhust puáttee já vyelgee poostâ diaarin pieijâm, čujottâstiäđui peividem já čujottâskoortâi printtim, äššikiirjij kopijistem já postâdem sehe eres táváliih toimâttâhpargoh já valjâlävdikode čällee sierâ meridem pargoh.</p>
<p>Asâttâsân vuáđuduvvee tohálâšvuotâvátámâššân lii paargon hiäivulâš škovlim já sämikielâ máttu (asâttâs 1727/95). Hárjánem valjâlävdikode pargoost annoo hiättun. Pälkki meriduvvoo Sämitige pälkkivuáháduv vátávâšvuotâtääsi VI já II juávhu mield (vuáđupälkki 2017,90 eurod/mp). Vuáđupäälhi lasseen máksojeh 24 % sämikuávlu lase já hárjánemlaseh pargohárjánem mield.</p>
<p>Ucâmušâid lahtosijguin kalga toimâttiđ sämitige čäällimkoodán 27.10.2022 räi čujottâsân: https://www.sympahr.net/public/pq.aspx?9c5d7b8e</p>
<p>Lasetiäđuid pargoost adelává valjâlävdikode čällee Antti Aikio p.+ 358 10 839 3148 já valjâlävdikode oovdânpyehteečällee Sinikka Mäkinen +358 ‭10 839 3138‬‬.‬‬‬‬</p>
<p>Sämitige tooimân puáhtá uápásmuđ nettičujottâsâst www.samediggi.fi .</p>
<p>Anarist 13.10.2022 Sämitigge</p>
</body></document>
