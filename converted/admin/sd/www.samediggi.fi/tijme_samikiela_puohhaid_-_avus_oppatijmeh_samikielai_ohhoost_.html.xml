<document xml:lang="smn" id="no_id"><header><title>Tijme sämikielâ puohháid! – ávus oppâtijmeh sämikielâi ohhoost  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>315</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/07/tijme-samikiela-puohhaid-avus-oppatijmeh-samikielai-ohhoost/?lang=an</origFileName><parallel_text xml:lang="fin" location="tunti_saamea_kaikille_-_avoimet_oppitunnit_saamen_kielten_viikolla_.html"/><parallel_text xml:lang="sme" location="samegiella_buohkaide_-_rabas_oahppodiimmut_samegielaid_vahkus.html"/><parallel_text xml:lang="sms" location="ciass_saa_mkiol_pukid_-_aavas_mattciass_saa_mkioli_nea_ttlest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tijme sämikielâ puohháid! – ávus oppâtijmeh sämikielâi ohhoost</p>
<p>Sämikielâi káidusmáttááttâs piiloothaahâ uárnee taan-uv ive ávus <em type="italic">Tijme sämikielâ puohháid </em>! -oppâtiijmijd sämikielâi ohhoost 25.–31.10.2021.   </p>
<p>Oppâtijmeh láá čuosâttum vuáđumáttááttâs uáppeid já nube tääsi uáppeid, mutâ oppâtijmijd uážžuh uásálistiđ puohah, kiäh láá perustum sämikielâin. Tijmijd puáhtá uásálistiđ jieškote-uv uáppee jiečânávt teikâ oles luokka puáhtá uásálistiđ oovtâst siämmáá puudân ohtsii piergâsijn. Uásálistiđ puáhtá meid eenâb ko oovtâ tiijmán.</p>
<p>Oppâtiijmij ulmen lii lasettiđ tiäđu sämmilijn já sämikielâin sehe movtijdittiđ uásálisteid sämikielâin kielâlávgum vuovvijn, kuás máttáátteijeeh sárnuh oppâtiijmijn iänááš sämikielâ. Vyerdimist láá lavluuh, kukkâseh já speelah!</p>
<p>Oppâtijmeh tuállojeh káidusohtâvuođâ peht Microsoft Teamsist. Tijmeh láá ohtsis kulmâ, ohtâ jieškote-uv Suomâst sarnum sämikielâst: nuorttâlâš-, anarâš- já tavesämikielâst. Oppâtijmeh láá čuosâttum sierâ ahejuávhoid já jieškote-uv oppâtijme ääigi vuájuh tiätufáádán.</p>
<p type="title" xml:lang="kal">Äigitavlu:</p>
<p><em type="italic">Ma 26.10. tme 10–11 </em>  </p>
<p>Nuorttâlâškielâ 3.–6. luokkaid, fáddán myerjih</p>
<p><em type="italic">Ko 27.10. tme 10–11 </em>  </p>
<p>Tavesämikielâ paješkoovlân, fáddán ohopeeivih</p>
<p><em type="italic">Tu 28.10. tme 13–14 </em>  </p>
<p>Anarâškielâ vyeliškoovlâ luokkaid, fáddán meccielleeh</p>
<p>Tiijmij ääigi lii máhđulâš koijâdiđ koččâmušâid já savâstâllâđ chatist. Máttáátteijee lasseen koččâmuššáid láá västidmin eres-uv káidusmáttááttâshaavâ pargeeh. Tijmijd ij taarbâš almottâttâđ muuneeld. Oppâtijmeh vyerkkejuvvojeh já vuárkkáliŋkkâ almostittoo tiijmij maŋa čujottâsâst  www.saamenetaopetus.com/tapahtumia .</p>
<p>Tärhibeh ravvuuh tijmijd uásálistem várás láá almostittum sehe káidusmáttááttâshaavâ nettisiijđoin  já  Facebookist .</p>
<p><em type="italic">Sämikielâi káidusmáttááttâs piiloothaahâ </em> lii Ucjuv kieldâ haldâšem já Sämitige koordinistem. Piiloothaavâ ruttâd máttááttâs- já kulttuurministeriö. Piiloothaavâ ulmen lii pyerediđ sämimáttááttâs finnim sämmilij päikkikuávlu ulguubeln. </p>
<p>Haahâ addel kyehti okkotijme vuáđumáttááttâs/luvâttâhškovlim tievâsmittee sämikielâ máttááttâs káidusohtâvuođáin pirrâ Suomâ. Taan tove sämikielâ máttááttâs finnee haavâ peht 105 uápped. Haahâ lii finnim jotkâruttâdem 31.8.2023 räi. Luuhâmihán 2022–2023 almottâttâm liäkkoo vuod kiđđâtäälvi 2022.</p>
<p>Sämikielâi oho viettip 25.-31.10.2021 já  Sämitigge lii povdim  puohâid uásálistiđ teemaookon ovdâmerkkân orniimáin tábáhtusâid já pyehtimáin sämikielâid uáinusân. Kielâlávgumtiijmij lasseen sämmilâšvuotân já sämikieláid puáhtá uápásmuđ Oktavuohta – sämmilâštiätu máttááttâsân  -nettisiijđoin, mast lii valjeest teemamateriaal máttááttâsân.</p>
<p>Toos lasseen tun puávtáh tiiláđ sämmilâšfáádá miäldásijd škovlâkollimijd, moobiilspeelâid já hárjuttâskoortâid  Dihtosis  -haavâ nettisiijđoin.</p>
<p type="title">Lasetiäđuh:</p>
<p>Satu Pieski, hahâhovdâ  satu.pieski@edu.utsjoki.fi 040 5466 514</p>
<p xml:lang="sms">Anni-Sofia Niittyvuopio, hahâkoordinaattor  anni-sofia.niittyvuopio@samediggi.fi 040 5843 098</p>
<p xml:lang="sme">www.saamenetaopetus.com  www.oktavuohta.com</p>
</body></document>
