<document xml:lang="smn" id="no_id"><header><title>Tiervâpuáttim savâstâllâđ sämimađhâšem táárbuin já oovdedmist Anarân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/15/tiervapuattim-savastallad-samimadhasem-taarbuin-ja-oovdedmist-anaran/?lang=an</origFileName><parallel_text xml:lang="fin" location="tervetuloa_keskustelemaan_saamelaismatkailun_tarpeista_ja_kehittamisesta_inariin.html"/><parallel_text xml:lang="sme" location="bures_boahtin_sagastallat_sameturismma_darbbuin_ja_ovddideamis_anarii.html"/><parallel_text xml:lang="sms" location="tiorv_pue_ttmest_sagstoollad_saa_m-maatkcem_taarbin_da_ooudasviikkmest_aanra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tiervâpuáttim savâstâllâđ sämimađhâšem táárbuin já oovdedmist Anarân</p>
<p><em type="italic">Uássin Laapi mađhâšemstrategia rähtimân lohtâseijee kuávluin jotteem Laapi litto uárnee Sämitiggijn 8.5.2019 tilálâšvuođâ, kuus mij pivdep savâstâllâđ sämimađhâšem já sämmilij päikkikuávlun sundešuvvee mađhâšem táárbuin já uáinuin. Taan pargopáájá ulmen lii kavnâđ sämimaađhâšmân já sämmilij päikkikuávlun sundešuvvee maađhâšmân lohtâseijee ideaid já uánuid čäällimnáál Laapi mađhâšemstrategian. </em></p>
<p>Laapi mađhâšemstrategia čáittá mađhâšem ovdedem tehálijd tiäddusoojijd já čuujoot almos torjuu. Mađhâšemstrategia linjáá meid tooimâid, moiguin puáhtá tarvaniđ uđđâ mađhâšem šoddâm máhđulâšvuođáid pehtilávt, mutâ nuuvt, ete kunnijâteh kilelis ovdánem prinsiipijd. Sämimađhâšem ovdedem oovtâstpargoost já ovdâsvástádâslávt lii tehálâš puoh uásipeelijd.</p>
<p>Tilálâšvuotâ uárnejuvvoo 8.5.2019, tme 13.00–16.00 Kollehovist, Anarist. Almottât tilálâšvuotân taan liiŋkâ peht 30.4.2019 räi: https://fi.surveymonkey.com/r/Inari</p>
<p><em type="italic">Kulttuurlávt ovdâsvástádâslâš sämimađhâšem </em>– haahâ lii finnim máttááttâs- já kulttuurministeriöst jotkâruttâdem 60 000 €. Taan ruttâdem vievâst haahâ juátká tooimâs vuosâsajasii ulmen levâttiđ vijđáht tiäđu Sämitige čuákkimist čohčâmáánust 2018 tuhhiittum <em type="italic">Ovdâsvástádâslii já eettisávt kilelis sämimađhâšem toimâprinsiipeh </em>– ravvuin . </p>
<p xml:lang="vep"><em type="italic">Kove: Anja Vest </em></p>
<p><em type="italic">Lasetiäđuh </em></p>
<p>Kirsi Suomi Vuávájeijee, Kulttuurlávt ovdâsvástádâslâš sämimađhâšem 010 839 3118 kirsi.suomi(at)samediggi.fi</p>
<p xml:lang="fin">Kristian Sievers Proojeekthovdâ 040 828 4095 kristian.sievers(at)lapinliitto.fi http://www.lappi.fi/lapinliitto/lapin-arktinen-matkailuekosysteemi http://www.lappi.fi/matkailu</p>
</body></document>
