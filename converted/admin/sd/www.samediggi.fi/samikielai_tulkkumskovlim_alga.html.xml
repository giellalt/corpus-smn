<document xml:lang="smn" id="no_id"><header><title>Sämikielâi tulkkumškovlim álgá - Sämitigge avžuut uuccâđ škovliimân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>279</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/26/samikielai-tulkkumskovlim-alga-samitigge-avzuut-uuccad-skovliiman/?lang=an</origFileName><parallel_text xml:lang="fin" location="saamen_kielten_tulkkauskoulutus_alkaa.html"/><parallel_text xml:lang="sme" location="samegielaid_dulkonskuvlejupmi_alga.html"/><parallel_text xml:lang="sms" location="saa_mkioli_tu_lkkeemskooultos_algg.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämikielâi tulkkumškovlim álgá – Sämitigge avžuut uuccâđ škovliimân</p>
<p>Sämitige kuhesáigásâš tuoivâ sämikielâi tulkkumškovliimist olášuvá viijmâg, ko Säämi máttááttâskuávdáš aalgât tulkkumškovlim čohčuv oovtâst Diakonia-áámmátollâškovláin já Oulu ollâopâttuv Giellagas-instituutáin. Haahâ ruttâduvvoo Euroop sosiaalruttârááju ruđâiguin já mieldi haavâ ruttâdmist láá meid sämmilij päikkikuávlu kieldâin Aanaar, Ucjuuhâ já Iänudâh sehe Sämitigge.</p>
<p>Haavâst olášuttoo maaŋgâhámásâš škovliimin 25 uáppučuággá vijđosâš sämikielâi tulkkâškovlimolesvuotâ luuhâmive 2020–2021. Škovlim lii čujottum eromâšávt sämikielâ tulháid, kiäh jo tuáimih kuávlust, mutâ tot heivee meid iärásáid, kiäin lii miinii nube tääsi škovlimijd, já kiäin lii kelijdeijee njálmálâš já kirjálâš kielâtáiđu suomâkielâst já monnii kuulmâ sämikielâst.</p>
<p>Sämitige kielâtorvočällee Anne Kirste Aikio</p>
<p>Sämitigge avžuut sämikielâlijd ulmuid uuccâđ škovliimân, ko sämikielâi tuulhâi tárbu lii styeres. Sämitigge iššeed virgeomâháid kavnâđ tuulhâid, mutâ tiätá, ete tile tuulhâi finniimist lii vaigâd ko tuulhah iä lah ennuv. Tuulhâ pargo heivee pyereest sämmilii eellimvuáhán, ko tom puáhtá heiviittiđ ärbivuáválij iäláttâsâi lasseen pargon uáppeid tâi irâtteijeid, skovgâl kielâtorvočällee Anne Kirste Aikio, kote lii ovdil jieš-uv toimâm kuhháá tulkkân.</p>
<p>– Tuulhâ pargoh lijjii tuođâi šiev lasepargo uápui paaldân já siämmást tot lii šiev vyehi finniđ lasetiennâs eres pargoi lasseen, veikâ tuáijáráid tâi jurgâleijeid. Tuulhâ pargo lii mielâkiddiivâš, hästee já fáálá meid máhđulâsvuođâ čuávvuđ já oppâđ maaŋgâin aašijn lase. Tuulhâ pargo peht mun lam peessâm mađhâšiđ, teivâđ luhâmettum mere ulmuid já vijđediđ mättim ohtsâškode sierâ sektorijn.</p>
<p>Sämitigge taarbâš tuulhâid čuákkimáid, já nuuvt meid kieldah já eres virgeomâhááh. Luuvâ lase tulkkâškovliimist já ton siskáldâsâst Säämi máttááttâskuávdáá siijđoin .</p>
<p>Uuccâm škovliimân lii ávus 3.4.2020 räi .</p>
<p>Uuccâmluámáttuvah láá tääbbin .</p>
<p><em type="italic">Lasetiäđuh </em>haavâst já škovliimân ucâmist SMK nettisiijđoin já </p>
<p>Iiris Mäenpää, SMK, iiris.maenpaa@sogsakk.fi, 040 487 6887</p>
<p>Tiisu-Maria Näkkäläjärvi, SMK, tiisu-maria.nakkalajarvi@sogsakk.fi, 040 378 0304</p>
<p>teikâ</p>
<p>kielâtorvočällee Anne Kirste Aikio, anne-kirste.aikio@samediggi.fi, 010 839 3124 / 040 707 5626</p>
</body></document>
