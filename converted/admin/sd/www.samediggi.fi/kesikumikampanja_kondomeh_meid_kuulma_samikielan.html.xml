<document xml:lang="smn" id="no_id"><header><title>Kesikumikampanja kondomeh meid kuulmâ sämikielân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>107</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/20/kesikumikampanja-kondomeh-meid-kuulma-samikielan/?lang=an</origFileName><parallel_text xml:lang="fin" location="kesakumikampanjan_kondomit_myos_kolmelle_saamen_kielelle.html"/><parallel_text xml:lang="sme" location="geassekummekampanjja_kondomat_maiddai_golmma_samegillii.html"/><parallel_text xml:lang="sms" location="kie_sskumikampanja_kondoom_se_koolm_saa_mkio_lle.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kesikumikampanja kondomeh meid kuulmâ sämikielân</p>
<p>Sämitige nuorâirääđi teeman lii taan ive seksuaaltiervâsvuotâääših. Teeman kulen nuorâi kooskâst tubdum Kesikumikampanja kondomeh jurgâluvvojeh kuulmâ Suomâst sarnum sämikielân. Meid kampanjan kullee Rähistâllâmmiäštár -seksuaaltiervâsvuotâkoijâdâllâm puáhtá čođâldittiđ sämikielân.</p>
<p>Kesikumikampanja maainâst nuoráid kondom kevttim tergâdvuođâst. Kampanja muštoot, ete puohâin kolgâččii leđe siämmááh seksuaalvuoigâdvuođah já vuolgâsajeh kevttiđ estim sehe finniđ tiäđu torvolii estimist.</p>
<p>Sämikielâliih Kesikumih láá finniimist nuorâirääđi ornim tábáhtusâin sehe algâalmugij muusiktábáhtus Ijâttes Iijâst .</p>
<p>Kampanjast láá mieldi YleX, Suomâ Ruopsis Ristâ, Aalmuglitto, Puurâsseervih já Suáldátpäikkilitto. Sosiaal- já tiervâsvuotâministeriö tuárju kampanja. Kampanja ääigi juáhhojeh 220 000 kesikumih sierâ tábáhtusâin.</p>
<p>Kove: Ive 2017 kesikumikampanja, Aalmuglitto.</p>
<p><em type="italic">Lasetiäđuh: </em></p>
<p>Kaisa Tapiola-Länsman, 050 382 5179, kaisa.tapiola-lansman@samediggi.fi</p>
<p>Sari Hälinen, sari.halinen@vaestoliitto.fi</p>
</body></document>
