<document xml:lang="smn" id="no_id"><header><title>Säminuorâi taaiđâtábáhtus njuolgâdusah 2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>327</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/24/saminuorai-taaidatabahtus-njuolgadusah-2023/?lang=an</origFileName><parallel_text xml:lang="fin" location="saamelaisnuorten_taidetapahtuman_saannot_2023.html"/><parallel_text xml:lang="sme" location="samenuoraid_daiddadahpahusa_njuolggadusat_2023.html"/><parallel_text xml:lang="sms" location="saa_mnuori_cea_ppvuottpeei_v_vuakkoozz_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Säminuorâi taaiđâtábáhtus njuolgâdusah 2023</p>
<p>Ive 2023 säminuorâi taaiđâtábáhtus njuolgâdusah láá tääl valmâšeh. Tolebáá algâivveest almottui, ete taaiđâtábáhtus aherääji aleduvvoo. Sämitige škovlim- -já oppâmateriaallävdikodde meridij kuittâg čuákkimstis 17.3.2023 ravviđ Säminuorâi taaiđâtábáhtus, ete tot muttá tábáhtus aheraajijd tienuuvt, ete tábáhtus ličij aheräjittem. Taat ravvim vuáđuduvá Sämitige stiivrâ mieđettem laseruttâdmân, mast tot meridij čuákkimstis 10.2.2023 . Taat uđđâ aherääjilinjim lii siskálmittum taaiđâtábáhtus njuolgâdussáid tienuuvt, ete 6-9- ihásáid lii jieijâs juávkku. Toos lasseen 13-20- ihásiih láá ovtâstittum ohtân juávkkun. Majemužžân mainâšum nubástus lii linjáást väldikodálii Nuorâ Kulttuur- tábáhtussáin, mast toh ahejuávhuh kuleh siämmáá juávkun.</p>
<p><em type="italic">Säminuorâi taaiđâtábáhtus 2023 njuolgâdusah: </em></p>
<list><p type="listitem">Säminuorâi taaiđâtábáhtusân pyehtih uásálistiđ puoh sämikielâliih já sämikielâlii tâi sämikielâ máttááttâsâst orroo tâi orroom párnááh já nuorah.</p>
<p type="listitem">Taaiđâtábáhtus válduteeman láá oovdânpyehtee taiđuuh já taggaar puáhtá leđe ovdâmerkkân muusik, teatter, tanssâ, stand up já läävdi alne tivtâstem.</p>
<p type="listitem">Oovdânpyehtimeh kalgeh leđe sämikielâliih (anarâš-, nuorttâlâš- tâi orjâlâškielâ).</p>
<p type="listitem">Tábáhtusâst puáhtá oovdânpyehtiđ meid nuubij pyevtittem taiđuu.</p>
<p type="listitem">Lävdioovdânpyehtimij enâmuskukkoduvah láá: <list><p type="listitem">Muusik, tanssâ, tivtâstem, stand up já eres toi sullâsiih oovdânpyehtimeh: max 5 miinut</p>
<p type="listitem">Teatter já ton sullâsiih oovdânpyehtimeh, mast lii juonâ: max 15 minuttid.</p>
</list></p>
<p type="listitem">Lävdioovdânpyehtimeh árvuštâllojeh ahejuávhui mield. Ahejuávhuh láá: <list><p type="listitem">6–9-ihásiih</p>
<p type="listitem">9–12-ihásiih</p>
<p type="listitem">13–20-ihásiih</p>
</list></p>
<p type="listitem">Vuálá 13-ihásiih pasteh uásálistiđ rävisulmuu laiđiittâsâst.</p>
<p type="listitem">Lävdioovdânpyehtimijd tuoivuiguin kalga almottiđ Sämitiigán 12.4.2023 räi.</p>
<p type="listitem">Taaiđâtábáhtus nubbe teema lii sämityeji.</p>
<p type="listitem">Sämityeje ahejuávhuh láá <list><p type="listitem">6–12-ihásiih</p>
<p type="listitem">13–20-ihásiih</p>
</list></p>
<p type="listitem">Kuohtuin sämityeje juávhuin palhâšuvvoo ucemustáá ohtâ tyeji.</p>
<p type="listitem">Tyeji-rááidun vuolgâttemnáál tuojijd kalga toimâttiđ Säämi kulttuurkuávdáš Sajosân majemustáá 26.4.2023.</p>
<p type="listitem">Tyeji-rááiđun puáttee tyejeh piäijojeh taaiđâtábáhtus ääigi uáinimnáálá sierâ čáitáldâhsajan, kost ulmuuh pyehtih eelliđ keččâmin taid.</p>
<p type="listitem">Tuoijum tyejeest váldoo muuneeld 1-2 čuovâkove. Čuovâkove/kuuvijd kalga toimâttiđ Sämitiigán 19.4.2023 räi čujottâsân sntaidetapahtuma(at)samediggi.fi</p>
<p type="listitem">Tyejeest valdum čuovâkove ohtâvuođâst kalga leđe tuáijár nommâ, ahe, päikkikodde, kevttum materiaal sehe uánihâš kuvvim tast, mast tyeji lii finnim inspiraatio tâi maid tuáijár haalidj tuojijnis čäittiđ.</p>
</list><p>Almottâttâm taaiđâtábáhtus lävdioovdânpyehtimáid, tyejiuásán já páájáid lekkâs ohhoost 13. Almottâttâmluámáttâh sáátui já ijâstâlmij várás vuolgâttuvvoo sämikuávlu kieldâi škovláid 24.3.2023. Iäráseh pyehtih tiäđuštâllâđ luámáttuv čujottâsâst sntaidetapahtuma(at)samediggi.fi</p>
</body></document>
