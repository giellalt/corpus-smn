<document xml:lang="smn" id="no_id"><header><title>Sämitigge ocá anarâškielâlii oppâmateriaalvuávájeijee virgesajasii – Sämitigge juátká uuccâmääigi 11.2.2022 räi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/samitigge-oca-anaraskielalii-oppamateriaalvuavajeijee-virgesajasii/?lang=an</origFileName><parallel_text xml:lang="fin" location="saamelaiskarajat_hakee_inarinsaamenkielisen_oppimateriaalisuunnittelijan_viransijaista_-_hakuaikaa_jatkettu_11_2_2022_saakka.html"/><parallel_text xml:lang="sme" location="samediggi_ohca_anarasgielat_oahppamaterialaplanejeaddji_virgesadjasacca_-_ohcanaigi_lea_jotkojuvvon_11_2_2022_radjai.html"/><parallel_text xml:lang="sms" location="saa_mte_gg_oocc_aanarsaa_mkiollsaz_mattmateriaalplaaneei_ve_rggsajjsa_-_ooccamaai_j_lie_juatkkam_11_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge ocá anarâškielâlii oppâmateriaalvuávájeijee virgesajasii – Sämitigge juátká uuccâmääigi 11.2.2022 räi</p>
<p>Sämitigge almoot uuccâmnáál anarâškielâlii oppâmateriaalvuávájeijee virgesajasâšvuođâ. Sämitiggeest pargeh maaŋgah oppâmateriaalvuávájeijeeh, kiäi pargoh láá miäruštâllum Sämitige pargo-oornig 41 §:st. Oppâmateriaalvuávájeijei pargon lii ovdâmerkkân huolâttiđ oovtâst oppâmateriaalčällein oppâmateriaalprojektij olášutmist, västidiđ oppâmateriaal toimâttempargoost já oppâmateriaalpargojuávhui stivriimist sehe anneeđ huolâ oppâmateriaalsyergi tieđeetmist, Sämitige oppâmateriaalčáitálduvâst já arkkâduvâst. Oppâmateriaalvuávájeijee pargoost, mii eidu tääl lii uuccâmnáál, váttoo eromâšávt šiev anarâškielâ máttu.</p>
<p>Asâttâsân vuáđuduvvee tohálâšvuotâvátámâš lii virge vaattâm škovlim já lasseen váttoo sämikielâ táiđu (asâttâs 1727/95). Virge miänástuvvee hoittám váátá hiäivulii ollâškovlâtotkos, pedagogâlii máátu, škovlimaašij já haaldâtlij pargoi tubdâm sehe šiev oovtâstpargo- já vuáruvaikuttâstááiđuid.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/IV mield (vuáđupälkki losijttáá 2597,07 eurod/mp). Vuáđupäälhi lasseen máksojeh pargohárjánem mield hárjánemlaseh sehe 24 % sämikuávlu lase. Virgesajasâšvuotâ álgá sopâmuš mield já pištá 31.12.2023 räi. Virge tevdimist nuávditteh kyevti mánuppaje keččâlemääigi.</p>
<p>Ucâmušâid lahtosijguin kalga toimâttiđ Sämitige čäällimkoodán 11.2.2022 räi čujottâsân https://www.sympahr.net/public/pq.aspx?4421272b</p>
<p>Lasetiäđuid adelává škovlimčällee Ulla Aikio-Puoskari 010 839 3112 já oppâmateriaalčällee Petra Kuuva 010 839 3119. Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 14.1.2022 Sämitigge</p>
</body></document>
