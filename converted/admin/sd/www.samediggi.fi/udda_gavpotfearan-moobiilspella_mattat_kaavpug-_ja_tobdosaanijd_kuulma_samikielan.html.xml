<document xml:lang="smn" id="no_id"><header><title>Uđđâ Gávpotfearán-moobiilspellâ máttát kaavpug- já tobdosaanijd kuulmâ sämikielân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>211</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/13/udda-gavpotfearan-moobiilspella-mattat-kaavpug-ja-tobdosaanijd-kuulma-samikielan/?lang=an</origFileName><parallel_text xml:lang="fin" location="uusi_gavpotfearan-mobiilipeli_opettaa_kaupunki-_ja_tunnesanastoa_kolmella_saamen_kielella.html"/><parallel_text xml:lang="sme" location="odda_gavpotfearan-mobiilaspeallu_oahpaha_gavpot-_ja_dovdosaniid_golmma_samegillii.html"/><parallel_text xml:lang="sms" location="odd_gavpotfearan-mobiilspeall_mattat_gaarad-_da_tabddsannoozz_kooum_saa_mkio_lle.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Uđđâ Gávpotfearán-moobiilspellâ máttát kaavpug- já tobdosaanijd kuulmâ sämikielân</p>
<p>Ucjuv kieldâ já Sämitige ohtsâš sämikielâi káidusmáttááttâs piiloothaahâ lii almostittâm uđđâ sämikielâlii Gávpotfearán-moobiilspeelâ. Spellâ lii rahtum tavesämi-, anarâš- já nuorttâlâškielân.</p>
<p>Gávpotfearán, anarâškielân <em type="italic">Kaavpugfiäráán </em>, lii suulân 6–8-ihásáid uáivildum kielâlávgumlágán moobiilspellâ, mast spellee piäsá fiäráán ooleest oppâđ kaavpug- já tobdosaanijd sierâlágán kaavpugpirrâsijn. Spellee ij taarbâš mättiđ luuhâđ já čäälliđ sämikielâ vâi puáhtá spellâđ. </p>
<p>Moobiilspeelâ vievâst lii tárguttâs tuárjuđ uhkevuálásij sämikielâi kevttim já oppâm párnái astoääigi. Káidushaavâ pargeeh láá vuávám speelâ oovtâst máttáátteijeiguin. Tavesämikielâ máttáátteijee Satu Pieski lii tuđâvâš loppâpuátusân. – Speelâ maaŋgah pirrâseh kiäsutteh, já spellee uáppá argâkielâ saanijd, moh kuleh jieškote-uv pirrâsân. Mađe eenâb spellee uáppá saanijd, tađe eenâb spellâ ovdán, muštâl Pieski.</p>
<p>Proojeekthovdâ Hanna Helander tuáivu, ete nuuvt maaŋgâs ko máhđulâš lyeđee speelâ párnážân, tastko tááláá ääigi párnááh uáppih kielâ älkkeebeht speelâi peht. – Mii ulmen lii lamaš, ete spellee tobdá ilo tobdoid, ko luhostuvá speelâst já uáppá kielâ tast paaldâst, Helander muštâl.</p>
<p>Gávpotfearán-moobiilspeelâ puáhtá luođiđ sehe Google Play -käävpist já AppStorest. Speelâ tavesämikielâlâš jiennân lii Juulienna Näkkäläjärvi, anarâškielâlâžžân Satu Aikio já nuorttâlâškielâlâžžân Sisko Hilkka Fofonoff. Speelâ rähtee lii oululâš LudoCraft Oy.</p>
<p xml:lang="nno">Android Play Store: https://play.google.com/store/apps/details?id=com.LudoCraft.Gavpotfearan iOS : https://testflight.apple.com/join/VlOY5hPi</p>
<p><em type="italic">Lasetiäđuh </em><em type="italic">: </em></p>
<p>Satu-Marjut Pieski, satu.pieski@edu.utsjoki.fi , 040 546 6514</p>
<p xml:lang="isl">Hanna Helander, hanna.helander@edu.utsjoki.fi , 040 701 2094</p>
<p>Anni-Sofia Niittyvuopio, anni-sofia.niittyvuopio@samediggi.fi , 040 584 3098</p>
</body></document>
