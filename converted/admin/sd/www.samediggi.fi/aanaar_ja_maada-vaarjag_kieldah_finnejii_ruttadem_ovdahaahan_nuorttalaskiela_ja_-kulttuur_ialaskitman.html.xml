<document xml:lang="smn" id="no_id"><header><title>Aanaar já Maadâ-Vaarjâg kieldah finnejii ruttâdem ovdâhaahân nuorttâlâškielâ já -kulttuur iäláskitmân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>299</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/15/aanaar-ja-maada-vaarjag-kieldah-finnejii-ruttadem-ovdahaahan-nuorttalaskiela-ja-kulttuur-ialaskitman/?lang=an</origFileName><parallel_text xml:lang="fin" location="inarin_ja_sor-varangin_kunnat_saivat_rahoituksen_esihankkeelle_koltansaamen_kielen_ja_kulttuurin_elvyttamiseksi.html"/><parallel_text xml:lang="sme" location="anara_ja_matta-varjjaga_gielddat_ozzo_ruhtadeami_nuortalasgiela_ja_-kultuvrra_ealaskahttima_ovdaprosektii.html"/><parallel_text xml:lang="sms" location="aanar_da_sor-varangi_kaa_dd_vuozhzhu_teaggtoozz_vuossha_ngkko_sse_nuorttsaa_m_kiol_da_kulttuur_jealltummsen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Aanaar já Maadâ-Vaarjâg kieldah finnejii ruttâdem ovdâhaahân nuorttâlâškielâ já -kulttuur iäláskitmân</p>
<p>Aanaar já Maadâ-Vaarjâg kieldah algâtteh ovdâhaavâ nuorttâlâškielâ já -kulttuur iäláskitmân. Haahân mieđettii ruttâdem Interreg Aurora –ohjelm Sápmi-uásist ohjelmpaje 2021–2027 vuossâmuu uuccâmrieggest. Haavâ aalmuglâš ovdâsvástádâsruttâdem Taažâst puátá Sämitiggeest já Tromsa já Finnmark läänist já Suomâ ovdâsvástádâsruttâdeijee lii Laapi litto. Interreg Aurora 2021–2027 lii uđđâ ohjelm Euroop Interreg-siärváduvâst raajijd rastaldittee oovtâstpargo várás já ton Sápmi-uási luávdá Säämi kuávluh Taažâst, Suomâst já Ruotâst. Haavâ vuáváámân láá uásálistám sierâ peleh ei. Nuorttâlâškulttuursiättus ovdâsteijeeh já Sämitige kielâäššitobdeeh.</p>
<p>Sämitige saavâjođetteijee Tuomas Aslak Juuso ana haavâ tehálâžžân já paahud: <span type="quote">“Mun lam ilolâš, ete haahâ olášuvá. Haahâ lii tuođâi tehálâš, ko tot iäláskit já naanood nuorttâlâškielâ já nuorttâlij kulttuur oovtâstpargoost raajij rasta. Haahâ meid oovded jieijâs uásild Sämitige Kielâpooliitlii toimâ- já ovdedemohjelmist 2020-2023 nomâttum ulme čielgiđ máhđulâšvuođâid vuáđudiđ kielâkuávdáid eromâšávt toid kuávloid, main kielâiäláskitmân lii stuorrâ tárbu, tego nuorttâlâškielâ sárnumkuávluin.”</span></p>
<p>Meid Sämitige kielârääđi saavâjođetteijee Tauno Ljetoff illood uđđâsist.: <span type="quote">“Lii tuođâi hirmâd pyeri, ete nuorttâlij kielâ- já kulttuurkuávdáá ovdâčielgiittâshaahân lii mieđettum ruttâdem. Taat lii pyeri ovdâmerkkâ tast, maht EU já Interreg ruttâdem pyehtih tuárjuđ nuorttâlâškulttuur já uhkevuálásii nuorttâlâškielâ iäláskittem já merkkâ tast, ete uhkevuálásiih uccâ kielah-uv annojeh mávsulâžžân. Nuorttâlâškielâ já -kulttuur iäláskittem lii luándulâš oovtâstpargo raajij rasta. Mun tuáivum, ete nuorttâliih sehe Aanaar já Maadâ-Vaarjâg kieldâst uásálisteh ovdâčielgiittâshaavâ ääigi olášuttemnáál čuákkimáid stuorrâ juávhoin, vâi siärváduv uáinuh já táárbuh kullojeh.”</span></p>
<p>Haahâ olášuttoo 15.1.-15.7.2023 já ovdâhaavâ ääigi vuávájuvvoo eidusâš, maaŋgâ ive pištee válduhaahâ nuorttâlij kielâ- já kulttuurkuávdáá olášuttem várás. Haavâ ääigi kuleh vijđáht nuorttâlij jurduid sii uáinuin já táárbuin sehe Taažâ já Suomâ peln.</p>
<list><p type="listitem" xml:lang="eng">Interreg Aurora First Interreg Aurora projects approved</p>
<p type="listitem">Aanaar kieldâ päikkisijđo: Aanaar já Maadâ-Vaarjâg kieldah algâtteh ovdâhaavâ nuorttâlâškielâ já -kulttuur iäláskitmân (suomâkielân)</p>
</list><p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso(at)samediggi.fi</p>
<p>Marko Marjomaa Säämi kielâašijčällee 050 438 2484 / 010 839 3183 marko.marjomaa(at)samediggi.fi</p>
<p xml:lang="fin"><em type="italic">Kove: Ville Fofonoff </em></p>
</body></document>
