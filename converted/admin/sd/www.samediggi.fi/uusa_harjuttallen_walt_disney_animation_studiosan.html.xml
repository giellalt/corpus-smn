<document xml:lang="smn" id="no_id"><header><title>Uusâ hárjuttâllen Walt Disney Animation Studiosân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>339</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/21/uusa-harjuttallen-walt-disney-animation-studiosan-2/?lang=an</origFileName><parallel_text xml:lang="eng" location="apply_as_an_intern_at_walt_disney_animation_studios.html"/><parallel_text xml:lang="sme" location="oza_oahpahallin_walt_disney_animation_studios.html"/><parallel_text xml:lang="sms" location="oozz_harjjtooll_jen_walt_disney_animation_studioid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uusâ hárjuttâllen Walt Disney Animation Studiosân</p>
<p>Lah-uv jotemin uápuid tâi eidu valmâštum uáppee taiđuu, animaatio, graafiik teikkâ fiilmâ syergist? Walt Disney Animation Studios lii väridâm saje säämi hárjuttâllei kiäsán 2021. Tááiđui ovdedem -hárjuttâllen tust lii eromâš máhđulâšvuotâ porgâđ oovtâst Disney stivrejeijein já uápásmuđ puoh peelijd taaiđâ-, mainâstem- já filmâsyergist.</p>
<p>Walt Disney Animation Studios kesihárjuttâllee ohjelm lii 12 okkod pištee mávsuttes ohjelm. Tot lii uáivildum uáppeid, kiäh máttááttâleh taiđuu, animaatio, tiättur graafiik teikkâ fiilmâ. Huámmáš, ete mii juávhu torvolâšvuotâ já pyereestvaijeem lii čuuvtij tergâd mijjân. Mij meridep puáttee mánuppoojij ääigi haldâttâs avžuuttâsâi vuáđuld, ornip-uv ohjelm pääihi alne Burbank, CA studiost vâi virtuaallávt.</p>
<p>Luuvâ eenâb sii hárjuttâllâmohjelmist já iävtuin täst:</p>
<p>Story</p>
<p>CG Artist – Character</p>
<p>CG Artist – Environment</p>
<p>Visual Development</p>
<p>Production Management</p>
<p>CG Animation</p>
<p>Uuccâmäigi WDAS hárjuttâllen: 24.01.2021, tme 11:59 Pacific Standard Time (Huámmáš äigi-iäru).</p>
<p type="title">Mätkistipend</p>
<p>Hárjuttâllee puáhtá uuccâđ 10,000 $ stuárusii mätkistipend, mon Sämirääđi já Sämitigeh ruttâdeh. Occest kalga leđe sämituávááš, sun kalga tevdiđ WDAS iävtuid hárjuttâllei já sust kalga leđe vuávám tast, ete maht sun áigu pyehtiđ tiäđu maasâd sämmilii siärvádâhân, ovdâmerkkân sosiaallii media peht, luvâlduvâin jna. Čääli ucâmuš, enâmustáá 1 sijđo, mast tun čielgiih mon vuáđuld uusah hárjuttâllen já maht ááiguh čuávdiđ mii iävtu mätkistipendân.</p>
<p>Merkkii ucâmušân <span type="quote">“WDAS hárjuttâllee”</span> já vuolgât tom taan čujottâsân: kmr@saamicouncil.net Uuccâmäigi mätkistipendin: 24.01.2021, tme 11:59 Pacific Standard Time (Huámmáš äigi-iäru).</p>
<p>– Mij lep nuuvt iiloost ko taat eromâš máhdulâšvuotâ oppeet lekkâs ive 2021, šoodâš-uv digitaallii häämist teikkâ pääihi alne Walt Disney Animation Studiost, Los Angelesist. Tijmá lijjii uáli ennuv šiev occeeh Säämist, mutâ Covid-19 orostitij hárjuttâllee ohjelm taan ive. Mij tuáivup, ete sij kiäh lijjii talle uuccâm, oceh oppeet tääl. Mij lep iiloost ko mij pyehtip leđe toorjân olášuttiđ eromâš já ávhálii hárjuttâllee ohjelm, eteh Aili Keskitalo (Sämitige saavâjođetteijee Taažâ peln), Tuomas Aslak Juuso (Sämitige saavâjođetteijee Suomâ peln), Per-Olof Nutti (Sämitige saavâjođetteijee Suomâ peln) já Åsa Larsson-Blind (värisaavâjođetteijee Sämirääđist) ohtâsii ciälkkámušâst.</p>
<p type="title">Ohtâvuotâtiäđuh:</p>
<p>Tuomas Aslak Juuso +358 406873394 tuomas.juuso@samediggi.fi</p>
<p>Aili Keskitalo, +47 97129305 aili.keskitalo@samediggi.no</p>
<p>Per-Olof Nutti +46 703763112 Per-Olof.Nutti@sametinget.se</p>
<p>Åsa Larsson-Blind, +46 702543356 asa@saamicouncil.net</p>
<p><em type="italic">Keevâtliih tiäđuh ohjelmist: </em></p>
<p>Christina Hætta, Sämirääđi +47 48021734 kmr@saamicouncil.net</p>
</body></document>
