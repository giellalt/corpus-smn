<document xml:lang="smn" id="no_id"><header><title>Sämitige vaaljâi iävtukkâsasâttâllâm nohá vá 2.8. tme 16 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>122</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/24/samitige-vaaljai-iavtukkasasattallam-noha-va-2-8-tme-16/?lang=an</origFileName><parallel_text xml:lang="fin" location="saamelaiskarajien_vaalien_ehdokasasettelu_paattyy_pe_2_8__klo_16.html"/><parallel_text xml:lang="sme" location="samedikki_valggaid_evttohasasaheapmi_nohka_be_2_8__diibmu_16.html"/><parallel_text xml:lang="sms" location="saa_mtee_gg_vaali_voborsii_kki_piijjmos_poott_piatnac_2_8__ciass_16.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige vaaljâi iävtukkâsasâttâllâm nohá vá 2.8. tme 16</p>
<p>Sämitige valjâlävdikodde muštoot, et sämitige vaaljâi 2019 iävtukkâsasâttâllâm nohá vá 2.8. tme 16. Väljejeijeeseervi vuáđudemäššikirje/iävtukkâsucâmuš kalga leđe valjâlävdikoddeest Anarist Saijoos toimâsaajeest ovdil nomâttum äigirääji (čujottâs: Säämi kulttuurkuávdáš Sajos, Menesjärventie 2A, 99870 AANAAR).</p>
<p>Väljejeijeeseervih kalgeh väldiđ taan ääši huámmášumán eromâšávt talle, ko toimâtteh äššikiirjijd poostâ peht. Valjâlävdikoddeest ij lah eres toimâsaje, mast äššikiirjijd váldáččii vuástá.</p>
<p>Jienâvuoigâdvuođâlâš puáhtá kuullâđ tuše oovtâ väljejeijeesiärván, tâi mudoi suu nommâ sihâstuvvoo meddâl puoh väljejeijeeseervijn. Väljejeijeeseervi äššialmast lii máhđulâšvuotâ tievâsmittiđ tâi njuolgiđ ucâmuš tiäđuid ma 6.8. tme 16 räi.</p>
<p>Iävtukkâsasâttâllâmluámáttuvah kávnojeh Sämitige internetsiijđoin čujottâsâst www.samediggi.fi/vaaljah-2019/?lang=an já taid finnee valjâlävdikode toimâttuvâst säämi kulttuurkuávdáš Sajosist.</p>
<p type="title">Lasetiäđuh</p>
<p>Sämitige valjâlävdikodde Sämikulttuurkuávdáš Sajos Menesjärventie 2A 99870 Aanaar +358 10 839 3120, +358 10 839 3138 vaalit@samediggi.fi</p>
</body></document>
