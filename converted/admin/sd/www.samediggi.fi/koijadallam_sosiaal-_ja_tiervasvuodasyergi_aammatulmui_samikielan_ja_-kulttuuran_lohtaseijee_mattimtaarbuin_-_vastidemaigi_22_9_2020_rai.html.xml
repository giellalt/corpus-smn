<document xml:lang="smn" id="no_id"><header><title>Koijâdâllâm sosiaal- já tiervâsvuođâsyergi áámmátulmui sämikielân já -kulttuurân lohtâseijee mättimtáárbuin – västidemäigi 22.9.2020 räi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/03/koijadallam-sosiaal-ja-tiervasvuodasyergi-aammatulmui-samikielan-ja-kulttuuran-lohtaseijee-mattimtaarbuin-vastidemaigi-22-9-2020-rai/?lang=an</origFileName><parallel_text xml:lang="fin" location="saamen_kielten_ja_kulttuurin_osaamisesta_pulaa_sote-alalla_-_kyselylla_selvitetaan_taydennyskoulutuksen_tarvetta.html"/><parallel_text xml:lang="sme" location="sode-suorggis_vatni_samegielaid_ja_kultuvrra_mahtuin_-_gazademiin_cielggadit_darbbu_dievasmahttinskuvlejupmai.html"/><parallel_text xml:lang="sms" location="koojjos_sosiaal-_da_tiorvasvuottsue_rj_ammatnii_kki_saa_mkiolid_da_kulttuu_re_ohttneei_siltteemtaarbin_-_va_stteemai_gg_22_9_2020_rajja_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Koijâdâllâm sosiaal- já tiervâsvuođâsyergi áámmátulmui sämikielân já -kulttuurân lohtâseijee mättimtáárbuin – västidemäigi 22.9.2020 räi</p>
<p>Tave-Suomâ sosiaalsyergi mättimkuávdáá (Poske) sämiohtâdâh seelvât sämikielâlij sosiaal- já tiervâsvuođâsyergi áámmátulmui mättim koijâdâlmijn. Koijâdâllâm ulmen lii selvâttiđ sosiaal- já tiervâsvuođâsyergi áámmátulmui sämikieláid já sämmilii kulttuurân lohtâseijee mättimtáárbuid nubástuvvee pargoelimist, já olášuttiđ tai vuáđuld áámmátlii tievâsmittemškovlim.</p>
<p>Koijâdâllâm lii uási Laapi ollâopâttuv, Laapi áámmátollâškoovlâ já Poske olášuttem Maaŋgâ syergi já tiettuu mättim sosiaal- já tiervâsvuođâhuolâttâs áámmátulmuid (MoniSoTe) -haavâ (ESR-ruttâdem). Ton ulmen lii finniđ tiäđu Laapist tuáimee sosiaal- já tiervâsvuođâhuolâttâs áámmátulmui maaŋgâ syergi mättimtáárbuin. Pargoeellim äigikyevdilis mättimtárboid viggeh västidiđ maaŋgâ syergi já tiettuu soti-syergi áámmátlii tievâsmittemškovlim vievâst. Ton peht viggeh nanodiđ sämikieláid já kulttuurân lohtâseijee mättim sosiaal- já tiervâsvuođâhuolâttâsâst.</p>
<p>Koijâdâlmân puáhtá västidiđ sämikielân já suomâkielân liiŋkâst https://link.webropolsurveys.com/S/7D42DA9A2AC28BD4 .Västidemäigi lii 22.9.2020 räi.</p>
<p type="title">Lasetiäđuh</p>
<p>Lydia Heikkilä vuávájeijee Tave-Suomâ sosiaalsyergi mättimkuávdáš, Sämiohtâdâh Sämitigge lydia.heikkila(at)samediggi.fi puh. 040 592 5531</p>
</body></document>
