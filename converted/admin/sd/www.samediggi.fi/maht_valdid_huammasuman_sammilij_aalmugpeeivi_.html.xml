<document xml:lang="smn" id="no_id"><header><title>Maht väldiđ huámmášumán sämmilij aalmugpeeivi? - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/05/maht-valdid-huammasuman-sammilij-aalmugpeeivi/?lang=an</origFileName><parallel_text xml:lang="fin" location="miten_huomioida_saamelaisten_kansallispaiva_.html"/><parallel_text xml:lang="sme" location="man_lahkai_vuhtii_valdit_samiid_albmotbeaivve_.html"/><parallel_text xml:lang="sms" location="ma_htt_va_ldded_lokku_saa_mi_meersazpei_vv_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Maht väldiđ huámmášumán sämmilij aalmugpeeivi?</p>
<p>Nuorâirääđi Dihtosis-haahâ oovtâstpargoost Nuorâi Akatemiain fáálá aalmugpiäiván čuávuváid materiaalijd. Mii materiaal vievâst tun puávtáh viettiđ juhlepeeivi uáppáásmáin já vuájumáin sämikulttuurân.</p>
<p type="title" xml:lang="fin">Sukellus saamelaiskulttuuriin-moobiilspellâ</p>
<p>Seppo-spellâvuáđust spellâmnáál sämifáádáid siskeldeijee moobiilspellâ lii čuosâttum paješkoovlâ lasseen nube tääsi uáppeid. Spellâ iššeed uáppeid pirrâ Suomâ oppâđ já iberdiđ sämmilâšvuođâst já sämikulttuurist já tot kieđâvuš ei. sämmilij historjá, tááláá ääigi almonijd já ulmuid, sämimááccuh, kulttuurlii omâstem sehe ärbivuáválijd iäláttâsâid.</p>
<p>Seppo-moobiilspeelâ ulme lii movtijdittiđ šoddâdeijeid, máttáátteijeid já välmejeijeid máttááttiđ párnáid já nuoráid sämmilijn já sämikulttuurist. Spellâ ana sistees vuáđutiäđu sämmilijn sehe heiviitteijee já vuáijoo hárjuttâsâid. Speelâ peht movtijditeh nuorâid toimâđ jieš já hammiđ fáádást jieijâs uáivilijd sehe savâstâllâđ tain oovtâst eres nuorâiguin. Mávsuttes speelâ puáhtá tiiláđ Nuorâi Akatemia nettisiijđoin: https://www.nuortenakatemia.fi/opettajalle/ </p>
<p type="title">Škovlâkolliistâlmeh:</p>
<p>Paješkovláid čuosâttum pargopáájáh jođetteh nuorâid suogârdâllâđ sämmilâšvuođâ sierâ uáinui peht. Pargopáájáh fäälih fakta já ideaid já tain nuorah peesih savâstâllâđ fáádást toimâlij hárjuttâsâi vievâst. Pargopáájástivrejeijeeh láá fáádán škuávlejum sämmiliih nuorah. Škovlâkolliistâllâm lii mávsuttem. Tiiláá škovlâkolliistâllâm: http://www.nuortenakatemia.fi/kouluvierailulomakkeet/</p>
<p><em type="italic">Pištem: </em>75 tâi 90 min <em type="italic">Čuosâttâhjuávkku: </em>paješkoovlah <em type="italic">Škovlâkolliistâllâmkuávluh: </em>uáivikaavpugkuávlu, Turku, Tampere, Oulu, Jyväskylä sehe Ruávinjargâ já tai aldakuávluh. </p>
<p type="title">Dihtosis-vyehikorttâpakkâ</p>
<p>Dihtosis-vyehikorttâpakkâ, mon vievâst máttáátteijee tâi stivrejeijee puáhtá jieš keessiđ sämifáádá miäldásii pargopáájá tâi oppâtijme nuorâiguin. Hárjuttâsah láá čuosâttum paješkoovlâi lasseen vyeliškoovlâ alemuid luokkaid sehe nube tääsi oppâlájádâssáid. Paakâ finnee pdf-version internetist tâi puáhtá meid tiiláđ nuuvtá liiŋkâ peht. Pakkâ lii finnimnáál suomâkielân já ruotâkielân. https://www.nuortenakatemia.fi/oppimateriaalit/dihtosis-oppimateriaalit-saamelaisuuden-kasittelyyn/</p>
<p type="title">Iiđeedlekkâm</p>
<p>Sämifáádá miäldásâš tiätukišto-iiđeedlekkâm, mon puáhtá kevttiđ teeman ráhtádâtmist eromâšávt sämmilij aalmugpeeivi (6.2.) juhlomân https://www.nuortenakatemia.fi/oppimateriaalit/aamunavaus-saamelaisuudesta/</p>
<p type="title">Pyeri sämmilij aalmugpeivi puohháid!</p>
</body></document>
