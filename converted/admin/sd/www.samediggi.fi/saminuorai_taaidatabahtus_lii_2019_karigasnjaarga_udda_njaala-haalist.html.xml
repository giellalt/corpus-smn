<document xml:lang="smn" id="no_id"><header><title>Säminuorâi taaiđâtábáhtus lii 2019 Kärigâsnjaargâ uđđâ Njaalâ-haalist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/05/saminuorai-taaidatabahtus-lii-2019-karigasnjaarga-udda-njaala-haalist/?lang=an</origFileName><parallel_text xml:lang="fin" location="saamelaisnuorten_taidetapahtuma_2019_karigasniemen_uudessa_njalla-hallissa.html"/><parallel_text xml:lang="sme" location="samenuoraid_daiddadahpahus_2019_garegasnjargga_odda_njalla_hallas.html"/><parallel_text xml:lang="sms" location="saa_mnuori_cea_ppvuodpei_vv_2019_karigasnjaarg_odd_njalla_haallast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Säminuorâi taaiđâtábáhtus lii 2019 Kärigâsnjaargâ uđđâ Njaalâ-haalist</p>
<p>Säminuorâi taaiđâtábáhtus 2019 uárnejuvvoo Kärigâsnjaargâ uđđâ Njaalâ-maaŋgâtoimâhaalist já škoovlâ pirrâsist cuáŋuimáánu 10.-11. peeivi. Riijkâvijđosâš teeman tábáhtusâst lii teatter já sämmilâš teeman <span type="quote">”Muštâlem maaŋgah häämih”</span>. Tábáhtus ohtâvuođâst uárnejuvvoo meiddei aldamáttááttâspeivi uáppeid, kiäh loheh sämikielâ päikkikuávlu ulguubeln.</p>
<p>Riijkâvijđosii teema ravvuuh láá https://nuorikulttuuri.fi/ – siijđoin. Sämmilâš teema puáhtá leđe ovdâmerkkân juoigâm, livđe, leuʹdd, mainâstem teikkâ eres läävdi alne oovdânpuohtum sänitaaiđâ. Täärhib uásálistemravvuuh almostittep kiiđâ aalgâst, mut rahttâđškyettiđ kannat jo tääl! Čuávu Sämitige nettisiijđoid www.samediggi.fi !</p>
<p>Aldamáttááttâspeivi 10.4. uárnejuvvoo uáppeid, kiäh loheh sämikielâ káidusmáttááttâshaavâ peht sämikuávlu ulguubeln já taan peeivist tieđeet haavâ koordinaattor. Čuávu meiddei haavâ nettisiijđoid, moh lekkâseh eidu tain peeivijn!</p>
<p>Sämitige škovlim- já oppâmateriaaltoimâttâh lii tábáhtus váldu-uárnejeijee. Tábáhtus ornimist láá fáárust meiddei Laapi kirjeráájui Jottee kirjerááju-haahâ, Sämitige Párnáikulttuurkuávdáš Mánnu, Sämimuusikkuávdáš já nuorâirääđi.</p>
<p type="title">Tábáhtus äigitavlu:</p>
<list><p type="listitem">tábáhtus šlaajâin, almootmist, sáttoin já ijâstâlmijn tieđettuvvoo tärhibeht kuovâ-njuhčâmáánust;</p>
<p type="listitem">almottâttâm kišto uásiväldeid já eres uásálisteid lekkâs neetist 5.3. já nohá 22.3.;</p>
<p type="listitem">taaiđâtábáhtus puovtâdijjee porgâškuát Sämitige škovlim- já oppâmateriaal toimâttuvvâst suullân kyehti mánuppaje ovdil tábáhtus;</p>
<p type="listitem">säminuorâi taaiđâtábáhtus lii Kärigâsnjaargâst 10.-11.4.2019 já</p>
<p type="listitem">riijkâvijđosâš TEATRIS-tábáhtus lii Jyväskyläst 24.-26.5.2019.</p>
</list><p type="title">Lasetiäđuh:</p>
<list><p type="listitem">Škovlim- já oppâmateriaaltoimâttâh: anni.nakkalajarvi(at)samediggi.fi, 040 511 1821; ulla.aikio-puoskari(at)samediggi.fi, 040 767 3101;</p>
<p type="listitem">Sämikielâi káidusmáttááttâs piiloothaahâ: arla.magga(at)samediggi.fi, 040 198 5033;</p>
<p type="listitem">Jottee kirjerááju -haahâ: minna.nakkalajarvi(at)rovaniemi.fi, 016 322 21 77;</p>
<p type="listitem">Säämi párnáikulttuurkuávdáš Mánnu: petra.magga(at)samediggi.fi, 040 732 5503.</p>
</list><p>Ilolijn mieláin kiiđâ kuávlun já Kärigâsnjaargân!</p>
<p>Kärigâsnjaargâ škoovlâ máttáátteijeeh Laura Niittyvuopio já Satu-Marjut Nieminen čäittiv magareh taidâreh škoovlâst láá lamaš. Fijnâ seinikove lává máálám Haarla ballerinajyemehááh Biret já Katja.</p>
</body></document>
