<document xml:lang="smn" id="no_id"><header><title>Almoot uáppee sämikielâi káidusmáttááttâs luuhâmihán 2022–2023 majemustáá 31.3. – káidusoppâtijmijd puáhtá puáttiđ uápásmuđ jo tääl! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>251</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/28/almoot-uappee-samikielai-kaidusmattaattas-luuhamihan-2022-2023-majemustaa-31-3-kaidusoppatijmijd-puahta-puattid-uapasmud-jo-taal/?lang=an</origFileName><parallel_text xml:lang="fin" location="ilmoita_oppilas_saamen_kielten_etaopetuksen_lukuvuoteen_2022-2023_viimeistaan_31_3__-_etaoppitunneille_voi_tulla_tutustumaan_jo_nyt_.html"/><parallel_text xml:lang="sme" location="almmut_oahppi_samegielaid_gaiddusoahpahussii_lohkanjahkai_2022-2023_mangimusta_31_3__-_oahppodiimmuide_oazzu_oahpasnuvvat_juo_dal_.html"/><parallel_text xml:lang="sms" location="i_lmmet_skooulnek_saa_mkioli_ougglosmatt_toozz_lookkamekka_2022-2023_maaimoozzast_31_3__-_ougglosmattciassid_vuaitt_pue_tted_tobdstoottad_ju_n_aa_n_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Almoot uáppee sämikielâi káidusmáttááttâs luuhâmihán 2022–2023 majemustáá 31.3. – káidusoppâtijmijd puáhtá puáttiđ uápásmuđ jo tääl!</p>
<p>Almoot uáppee sämikielâi káidusmáttááttâs piiloothaavâ máttááttâsân luuhâmihán 2022–2023 majemustáá 31.3. Almottâttâm máttááttâsân tahhoo Hellewi-almottâttâmvuáháduvâst . Almottâttâm kuáská uđđâ uáppeid já uáppeid, kiäh juátkih haavâ máttááttâsâst. Almottâttâm puáhtá toohâđ máttááttâs uárnejeijee, rehtor tâi huolâtteijee.</p>
<p>Káidusmáttááttâshaahâ fáálá sämikielâ (anarâš-, nuorttâlâš- tâi orjâlâškielâ) vuáđumáttááttâs tâi luvâttâhškovlim tievâsmittee sämikielâ máttááttâs 2 okkotijme sämiuáppeid, kiäh láá sämmilij päikkikuávlu ulguubeln. Meid ovdâmáttááttâs uáppeeh pyehtih uásálistiđ haavâ máttááttâsân. Sämikielâ ij taarbâš mättiđ ovdiist vâi puáhtá uásálistiđ máttááttâsân.</p>
<p>Almottâttâmääigi nuuhâm maŋa máttááttâsân uásálistmist ráđádâleh vistig uáppee päikkikieldáin. Máttááttâsjuávhuh ráhtojeh jieškote-uv sämikielân sierâ nuuvt, ete uáppei luokkâ- já kielâtääsi sehe luuhâmoornig váldojeh huámmášumán nuuvt pyereest ko máhđulâš.</p>
<p type="title">Oppâtijmijd puáhtá puáttiđ uápásmuđ jo tääl</p>
<p>Jis uáppee já huolâtteijeeh láá perustum sämikielâ oppâmist káidusohtâvuođâ peht, mutâ oppâtijmijd uásálistem smietâdit tâi jiärástut, te tijmijd puáhtá puáttiđ uápásmuđ ovdil almottâttâm já sämikielâ máttááttâs algâttem.</p>
<p>– Tiervâpuáttim kiiđâ ääigi uápásmuđ! Uápásmum ääigi uáppee já huolâtteijee finnejeh vuossâmuid feerimijd tast, ete maggaar sämikielâ oppâm káidusin ličij, movtijdit káidushaavâ tavesämikielâ máttáátteijee Máren-Elle Länsman.</p>
<p>Uáppeeh já huolâtteijeeh, kiäh halijdeh uápásmuđ káidusoppâtijmijd, pyehtih leđe ohtâvuođâst káidushaavâ sämikielâ máttáátteijeid tâi hahâpargeid.</p>
<p type="title">Lasetiäđuh:</p>
<p>Anni-Sofia Niittyvuopio, hahâhovdâ Ucjuv kieldâ anni-sofia.niittyvuopio@edu.utsjoki.fi 040 7012 094</p>
<p>Arla Magga, hahâkoordinaattor Sämitigge arla.magga@samediggi.fi 040 6875 989</p>
<p xml:lang="nno">www.saamenetaopetus.com</p>
<p type="title">Lasetiäđuh Sämikielâi káidusmáttááttâs piiloothaavâst:</p>
<p>Sämikielâi káidusmáttááttâs piiloothaahâ lii haahâ, mon Ucjuv kieldâ joođeet já Sämitigge koordinist, já mii juátkoo 2023 kiđđâluuhâmpaje loopâ räi. Máttááttâs- já kulttuurministeriö ruttâd haavâ. Ton ulmen lii faallâđ sämikielâ káidusmáttááttâs kyehti okkotijme verd vuáđuškoovlâ já nube tääsi uáppeid sämmilij päikkikuávlu ulguubel.</p>
</body></document>
