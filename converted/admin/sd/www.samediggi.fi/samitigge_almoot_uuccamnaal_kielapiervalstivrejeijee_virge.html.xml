<document xml:lang="smn" id="no_id"><header><title>Sämitigge almoot uuccâmnáál kielâpiervâlstivrejeijee virge - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>145</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/13/samitigge-almoot-uuccamnaal-kielapiervalstivrejeijee-virge/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_kielipesaohjaajan_viran.html"/><parallel_text xml:lang="sme" location="samediggi_almmuha_ohcan_lahkai_giellabeassejodiheaddji_virggi.html"/><parallel_text xml:lang="sms" location="saa_mte_gg_i_lmmat_ooccamnalla_kiollpie_ssvua_pstee_j_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál kielâpiervâlstivrejeijee virge</p>
<p>Pargo álgá 1.7.2023 tâi sopâmuš mield. Kielâpiervâlstivrejeijee pargoh láá luvâttâllum Sämitige pargo-oornig ceehist 35 a. Pargoid kuleh ei. sämmilij kielâpiervâltooimâ stivrim, koordinistem já ovdedem sehe kielâpiervâlij staatâtorjuu haaldâšmân lohtâseijee pargoh.</p>
<p>Asâttâsân vuáđuduvvee tohálâšvuođâvátámâššân lii viirgán hiäivulâš škovlim já sämikielâ máttu (asâttâs 1727/95). Pargo pyeri hoittám váátá olesváldálii pedagogisii uáinu sämmilii arâšoddâdmist, kielâ iäláskittemvuovij tubdâm, uápásmem sämikulttuurân já staatâtorjuu haaldâšmân lohtâseijee pargoid. Paargon väljejum ulmust mij tuáivup párnáikärdimáttáátteijee tohálâšvuođâ, šiev ráđádâllâm- já viestâdemtááiđuid sehe naavcâid killáđ streesi.</p>
<p>Pälkki miärášuvá Sämitige pälkkivuáháduv vátávâšvuotâtääsi IV/II miäldásávt (vuáđupälkki 2760,63 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Virgeest lii kuuđâ mánuppaje keččâlemäigi.</p>
<p>Rijjâhámásii uuccâmreeivâ já ánsuluvâttâllâm lahtosijguin kalga toimâttiđ Sämitige čäällimkoodán 14.5.2023 räi <em type="italic">tain uuccâmluámáttuvváin (liŋkkâ lekkâs uđđâ ruuvdun) </em>. </p>
<p>Lasetiäđuid pargoost addel kielâtorvočällee Anne Kirste Aikio, puh. 010 8393124. Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 14.4.2023 Sämitigge</p>
</body></document>
