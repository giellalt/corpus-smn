<document xml:lang="smn" id="no_id"><header><title>Škovlâkuállejeijei uuccâm lii tääl áávus - Uusâ mield! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>171</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/08/skovlakuallejeijei-uuccam-lii-taal-aavus-uusa-mield/?lang=an</origFileName><parallel_text xml:lang="fin" location="kouluvierailijahaku_on_taas_auki_.html"/><parallel_text xml:lang="sme" location="skuvlagalledeaddjiid_ohcan_lea_dal_jodus_-_oza_farrui_.html"/><parallel_text xml:lang="sms" location="skooulko_ll_jeeiooccmos_lij_aa_n_aavai_-_oozzood_mie_ldd_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Škovlâkuállejeijei uuccâm lii tääl áávus – Uusâ mield!</p>
<p>Sämitige nuorâirääđi já Nuorâi akatemia Dihtosis-hahhust fäälih paješkovláid sämiteemasijd škovlâkollimijd. Mij uuccâp tääl movtigis paijeel 18-ihásijd säminuorâid pirrâ Suomâ škovlâkuállejeijen luuhâmive 2019-2020 ääigi toohâmnáál kollimáid.</p>
<p>Škovlâkuállejeijee pargon lii toollâđ sämikulttuurfáddásii kollim paješkoovlâst. Kollim tuálá sistees sämikulttuur oovdânpyehtim sehe toimâlijd pargopáájáid. Pargopáájái ulmen lii jyehiđ tiäđu sämmilijn já sämikulttuurist válduaalmug nuoráid. Kollim pištá táválávt 75-90 minuttid tađe mield mon kuheh oppâlájádâs oppâtiijmeh láá. Mij uuccâp kuállejeijeid pirrâ Suomâ, eromâš tárbu uđđâ kuállejeijeid lii uáivikaavpugkuávlust sehe Turku já Tampere kuávluin. Škovlâkollimijd olášuteh iänááš škovlâpeeivij ääigi 17.9.2019-31.5.2020 kooskâst.</p>
<p>Škovlâkollimijn máksoo 54€ pälkki/kollim sehe määđhih kollimčuosâttâhân. Škovlâkollimij meeri lii kiddâ tiilámijn já kuállejeijee jieijâs äigitavluin.</p>
<p>Škovlâkuállejeijeid tuálloo škovlim Helsigist Nuorâi akatemia viistijn vuossaargâ 16.9.2019. Škovlimân uásálistem lii iähtun kuállejeijen toimâmân. Škovlimist ij maksuu pälkki, mutâ máhđulijd mätki- já ijjâdemkoloid sajanmäksih.</p>
<p>Mij vyerdip škovlâkuállejeijein sämikulttuur tubdâmuš, movtigis mielâ já mättim jođettiđ škovlâkollim sehe puorijd vuáruvaiguttâstááiđuid.</p>
<p>Tooimât rijjâhámásii ucâmuš ovdil 30.8.2019 tme 16.00 čujottâsân: minna.lehtola(at)samediggi.fi</p>
<p>Lasetiäđuh:</p>
<p>Minna Lehtola</p>
<p>Proojeektpargee</p>
<p>puh: 010 839 3132 | +358 40 650 3620</p>
<p xml:lang="sme">minna.lehtola@samediggi.fi</p>
</body></document>
