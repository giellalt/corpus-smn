<document xml:lang="smn" id="no_id"><header><title>Samediggi - Saamelaiskäräjät - Sämitige &amp;#269;uákkim tuhhiittij toimâohjelm sämitiggepajan 2012–15</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>306</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=609&amp;lang=anaras.html</origFileName><parallel_text xml:lang="fin" location="index2.php_option=com_content_task=view_id=609_lang=finnish.html"/><parallel_text xml:lang="sme" location="index2.php_option=com_content_task=view_id=609_lang=davvi.html"/><parallel_text xml:lang="sms" location="index2.php_option=com_content_task=view_id=609_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sämitige čuákkim tuhhiittij toimâohjelm sämitiggepajan 2012–15</p>
<p>Sämitige čuákkim tuhhiittij 20.6.2012 toimâohjelm já ekonomiavuávám sämitiggepajan 2012–15. Toimâohjelm tuálá siste sämitige váldu-uulmijd sehe ovtâskâsčuággásijd ohtsijd já sektorkuáhtásijd uulmijd sämitiggepajan 2012-15.</p>
<p><span type="quote">”Lam tuđâvâš sämitige čuákkim tuhhiittem toimâohjelmân. Ohtsávt tuhhiittum toimâohjelm vuáju sämmiláid tehálumos aašij ovdâskulij tuálvumân já oovdedmân, já šadda stivriđ sämitige tooimâ taan vaaljâpaje ääigi ive 2015 räi”</span>, iätá sämitige saavâjođetteijee Klemetti Näkkäläjärvi.</p>
<p><em type="italic">Sämitige čuákkim 20.6.2012 tuhhiittem sämitiggepaje toimâohjelm 2012–15 váldu-ulmeh láá: </em></p>
<p>1. ILO 169-sopâmuš ratifisistem</p>
<p>2. Tave-eennâmlâš sämisopâmuš ratifisistem</p>
<p>3. Sämitiggelaavâ já -asâttâs uđâsmittem sehe sämmilâšmiäruštâllâm rievdâdem</p>
<p>4. Sämmilij jiešmeridemvuoigâdvuođâ olášume olesmiärálávt</p>
<p>5. Katais haldâttâsohjelm sämmilâškirjiimij olášume olesmiärálávt</p>
<p>6. Sämikielâi iäláskittemohjelm olášuttem algâttem</p>
<p>7. Aalmuglâš artikla 8(j) -pargojuávhu iävtuttâsâi olášuttem</p>
<p>8. Algâaalmugjulgáštus olášuttem Suomâst</p>
<p>9. Sämikulttuur já ärbivuáválij iäláttâsâi syeje olášume</p>
<p>10. Sämikulttuur hiäjusmittem syeje vijđedem kuoskâđ čäcilaavâ miäldásávt puohháid sämmilijd kyeskee sierânâslavváid</p>
<p>11. Sämikuávlu já ärbivuáválij iäláttâsâi eellimvuáimálâšvuođâ turvim</p>
<p>12. Meddâlvarrim kepidem já maasâdvarrim lasettem sämikuávlun</p>
<p>13. Kielâlâš já kulttuurlâš vuoigâdvuođâi olášume ubâ enâmist</p>
<p>14. Säämi parlamentaarlâš rääđi pehtilis toimâ</p>
<p>15. Sämikielâ já sämikielâlâš máttááttâs sajattuv, juksâmvuođâ já sämmilâš siskáldâs ovdedem</p>
<p>16. Sämmilij pyereestvaijeem já uásálâšvuođâ ovdedem</p>
<p>Sämitige čuákkim tuhhiittij váldu-uulmijd oovtmielâlávt, eereeb saje 3., mii tuhhiittui jienâiguin 11-3.</p>
<p>Ohtsiih ovtâskâsčuággásiih ulmeh láá sämmilij siärvuslâšvuođâ ovdedem, säämi ärbivuáválii tiäđu turvim, säämi kulttuurpirrâs turvim, sämikulttuur eellimvuáimálâšvuođâ turvim ubâ enâmist, sämitige vaaljâvuáháduv ovdedem, sämitige jieijâs tooimâ ovdedem já sämitige hiäđukocceem ovdedem.</p>
<p>Sektorkuáhtásiih ovtâskâsčuággásiih ulmeh láá säämi iäláttâspolitiik, sämikielâ eellimvuáimálâš¬vuođâ turvim, sämipárnái já -nuorâi sajattuv ovdedem, sämikielâlâš sosiaal- já tiervâsvuođâ¬palvâlusâi ovdedem, sämmilij kulttuurpalvâlusâi já taaidâeellim ovdedem, sämimáttááttâs já ollâškovlim ovdedem já säämi parlamentaarlâš rääđi tooimâ ovdedem.</p>
<p>Sämitige čuákkim tuhhiittem ekonomiavuávám stivree sämitige vaaljâpaje ruttâdem uuccâm já ruttâdem kevttim. Vaaljâpaajeest sämitigge viggá lääččiđ uđđâ viirgijd sämitiigán sämikielâlâš palvâlussáid, sämikuávlu ulguubeln ässee sämmilij vuoigâdvuođâi oovdedmân, pirâs- já ruukilahâaašij oovdânpyehtimân sämitiggeest sehe vuáđudiđ säämi iäláttâsruttârááju, moin puáhtá tuárjuđ sämi-iäláttâsâid já ärbivuáválii tiäđu siäilum ärbivuáválâš sämi-iäláttâsâst.</p>
<p>Sämitige toimâohjelm já ekonomiavuávám 2012 – 2015</p>
</body></document>