<document xml:lang="smn" id="no_id"><header><title>Sämikielâliih nuorâi tiätu- já ravvimsiijđoh lekkâseh - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>210</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/21/samikielaliih-nuorai-tiatu-ja-ravvimsiijdoh-lekkaseh/?lang=an</origFileName><parallel_text xml:lang="fin" location="saamenkielinen_nuorten_tieto-_ja_neuvontasivusto_avautuu.html"/><parallel_text xml:lang="sme" location="nuoraid_samegielat_diehto-_ja_ravvensiiddut_rahpasit.html"/><parallel_text xml:lang="sms" location="saa_mkiollsaz_nuori_teatt-_da_vua_pstos-seiddos_avvan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämikielâliih nuorâi tiätu- já ravvimsiijđoh lekkâseh</p>
<p>Siijđoid, moh almostuveh kuulmâ sämikielân já suomâkielân, lii pyevtittâm Sämitige nuorâirääđi.</p>
<p><span type="quote">”Mij ilodep, ete peessâp säämi kielâoho kunnen lekkâđ uđđâ siijđoid. Mij siijđoin tun kaavnah eereeb iärásij tiäđu nuorâirääđist já ton tooimâst, säminuorâi tiätu- já ravvimpalvâlusâid já videoblogijd. Maŋeláá tun peesah meid čäälliđ savâstâllâmfoorumân”</span>, muštâl nuorâirääđi saavâjođetteijee Risten Mustonen.</p>
<p>Siijđoi siskáldâsah láá čuosâttum eromâšávt säminuoráid. Toos lasseen siijđoin láá meid tiäđuh almolávt puohháid ovdâmerkkân Dihtosis- tiätupakkeet häämist. Siijđoi teema lii siärvuslâšvuotâ. <span type="quote">“Mij halijdep, ete taah siijđoh láá puoh säminuorâi várás, mon peri kuávlust sij ääsih. Mij tuáivuttep säminuorâid tiervâpuáttim uásálistiđ meid siskáldâs pyevtitmân teevstâi, kuuvij já videoi peht”</span>, Risten Mustonen muštâl.</p>
<p>Nuorâi tiätu- ja ravvimpargo lii estâdeijee nuorâipargo, mii fáálá tiäđu, stivrim já ravvim sierâlágán nuorâi elimân lohtâseijee koččâmušâin já tilálâšvuođâin. Pargohaamijn tuárjuh nuorâi šoddâm, jiečânâssân šoddâm já pyereestvaijeem já toh vuáđuduveh nuorâi tiäđu já torjuu tárboid.</p>
<p>Siijđo uássin láá meid nuorâirääđi uđâsmittum siijđoh. Siijđoin tun pasteh uápásmuđ nuorâirääđi tooimân já čuávvuđ, ete maggaar toimâ rääđist lii tääl já puátteevuođâst. Siijđoh lekkâseh koskoho 23.10. čujottâsâst www.nuor.fi .</p>
<p>Tiätu- já ravvimsiijđoh ovdeduvvojeh ohtânmaanoost. Mij väldip vuástá ideaid siskáldâsân. Jis tust láá ideah siijđoi siskáldâsâst, te vääldi ohtâvuođâ mii hahâpargei.</p>
<p>Siijđoh láá uási DigiÁrran-haavâ, mii lii nuorâirääđi já Kuávluhaldâttâhvirgáduv oovtâstpargo.</p>
<p type="title">Lasetiäđuh:</p>
<p>Kati Eriksen DigiÁrran-haahâ Sämitigge kati.eriksen(at)samediggi.fi</p>
</body></document>
