<document xml:lang="smn" id="no_id"><header><title>Sämitigge nomâttâm neelji “Sámásteaddji - Säämsteei - Sámásteijee” - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>218</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/16/samitigge-nomattam-neelji-samasteaddji-saamsteei-samasteijee/?lang=an</origFileName><parallel_text xml:lang="fin" location="saamelaiskarajat_nimesi_nelja_kielilahettilasta_samasteaddji.html"/><parallel_text xml:lang="sme" location="samediggi_nammadan_njealjje_samasteaddji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge nomâttâm neelji <span type="quote" xml:lang="sms">“Sámásteaddji – Säämsteei – Sámásteijee”</span></p>
<p>Ijâttes ijjâ -festivaal teeman láá OA algâaalmugkielâive mield sämikielah. Sämitigge haalijd pajediđ sämikielâid uáinusân já lii nomâttâm neelji sämikielâlii kielâuápisteijee: Sámásteaddji – Säämsteei – Sámásteijee.</p>
<p>Tai Sámásteijei pargon lii movtijdittiđ eromâšávt párnáid já nuorâid sámástiđ; Sámásteijeid puáhtá teivâdiđ festivaal ääigi nuorâirääđi festivaalláávust já festivaalist čáittojeh Sámásteijei rähtim uccâ filmiih. Sämitige kielâtorvočällee Anne Kirste Aikio lii ilolâš, ko kielâive lááčá máhđulâšvuođâid utkâđ puohlágán tooimâid sämikielâi uáinusân tohâmân.</p>
<p>– Mun tuáivum ete taah sámásteijeeh pyehtih leđe mijjân ovdâkovveen já hástuttiđ mii puohâid sámástiđ eenâb sehe argâpeeivist nubbe nuubán, mutâ meiddei sosiaallâš mediain já eres tilálâšvuođâin.</p>
<p>Mii nelji sámásteijee ovdâsteh puoh Suomâst sarnum sämikielâid já sij láá: <em type="italic">Marianne Ketola </em>, <em type="italic">Sáárá Seipiharju </em>, <em type="italic">Teemu Titola </em>já <em type="italic">Teija Kaartokallio </em>. Sámásteijeeh láá väljejum ohtsâšpargoost Sämitige nuorâirađđijn. </p>
<p>Taat toimâ olášuttoo máttááttâs- já kulttuurministeriö mieđettem ruttâdmáin OA algâalmugij kielâi ive huámášumán väldimân. Ruttâdmáin lii ulmen olášuttiđ sämikielâi kevttimân movtijdittee kampanjaid, lasettiđ sämikielâi oinum Suomâst já pyevtittiđ eromâšávt párnáid já nuoráid tábáhtusâid já materiaalijd, moh tuárjuh kielâ máttááttâllâm já kevttim.</p>
<p>Sámásteijeeh, sämitige kielâuásáduv pargeeh já nuorâirääđi jesâneh láá teivâdemnáál vástuppeeivi Ijâttes iijâ tásnááh -konsertist já festivaalkuávlust lávurduv 17.8.2019 tme 15-22. Festivaalláávust puávtáh ei. oppâđ lase sämikielâlâš heiviittâsâi kevttimist.</p>
<p type="title">Lasetiäđuh:</p>
<p>Kielâtorvočällee Anne Kirste Aikio, puh. 010 839 3124, anne-kirste.aikio(at)samediggi.fi</p>
<p>Kielâive proojeektpargee Tarja Porsanger, puh. 010 839 3182, tarja.porsanger(at)samediggi.fi</p>
</body></document>
