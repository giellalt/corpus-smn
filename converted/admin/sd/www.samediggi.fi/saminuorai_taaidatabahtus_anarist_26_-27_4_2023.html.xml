<document xml:lang="smn" id="no_id"><header><title>Säminuorâi taaiđâtábáhtus Anarist 26.-27.4.2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>157</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/23/saminuorai-taaidatabahtus-anarist-26-27-4-2023/?lang=an</origFileName><parallel_text xml:lang="fin" location="saamelaisnuorten_taidetapahtuma_inarissa_26_-27_4_2023.html"/><parallel_text xml:lang="sme" location="samenuoraid_daiddadahpahus_anaris_26_-27_4_2023.html"/><parallel_text xml:lang="sms" location="saa_mnuori_ceappospeei_v_aanrest_26_-27_4_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Säminuorâi taaiđâtábáhtus Anarist 26.-27.4.2023</p>
<p><em type="italic">Säminuorâi taaiđâtábáhtus uárnejuvvoo Anarist, Sajosist 26.-27.4.2023. Teeman lii taan ive oovdânpyehtee taiđuuh já eromâšteeman sämityeji. </em></p>
<p>Sämitigge uárnee säminuorâi taaiđâtábáhtus Anarist, Säämi kulttuurkuávdáš Sajosist 26.-27.4.2023. Väldikodálâš Nuorâ Kulttuur (Nuori kulttuuri)-tábáhtus lii uđâsmum já tot uárnejuvvoo taan ive maaŋgâtaaiđâfestivaalin Kuopiost 25.-27.5.2023. Väldikodálii tábáhtus mield säminuorâi taaiđâtábáhtus teema lii taan ive oovdânpyehtee taiđuuh já taggaar puáhtá leđe ovdâmerkkân muusik, teatter, tanssâ, stand up já läävdi alne tivtâstem. Nubben teeman säminuorâi taaiđâtábáhtusâst lii taan ive sämityeji – säminuorâi tyejeh láá uáinimnáál tábáhtus ääigi.</p>
<p>Tivrom ornimkoloi já Saijoos räijejum sajekapasiteet keežild säminuorâi taaiđâtábáhtus aherääji lii taan ive aledum tienuuvt, ete taaiđâtábáhtusân pyehtih uásálistiđ 9-20-ihásiih nuorah. Juávhuh láá: 9-12-ihásiih, 13-16-ihásiih sehe 16-20-ihásiih.</p>
<p>Säminuorâi taaiđâtábáhtus lasseen Sämitigge avžuut 13-29-ihásijd säminuorâid uuccâđ virtuaallii Nuorâ Kulttuur Digistagen, mii lekkâs njuhčâmáánust, já moos puáttám oovdânpyehtimijn uási väljejuvvojeh Kuopio festivaalân. Digistage njuolgâdusâid puáhtá luuhâđ Nuorâ Kulttuur päikkisiijđoin.</p>
<p><em type="italic">Kove: Taaiđâtábáhtus 2019. Ville-Riiko Fofonoff / Sämitigge </em></p>
<p type="title">Lasetiäđuh:</p>
<p>Heli Aikio vs. oppâmateriaalvuávájeijee heli.aikio[at]samediggi.fi +358 (0)10 839 3107</p>
</body></document>
