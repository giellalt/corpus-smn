<document xml:lang="smn" id="no_id"><header><title>Sämitigge almoot uuccâmnáál lahâčällee virge - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>151</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/18/samitigge-almoot-uuccamnaal-lahacallee-virge-2/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_lakimiessihteerin_viran.html"/><parallel_text xml:lang="sme" location="samediggi_almmuha_ohcan_lahkai_lahkacalli_virggi.html"/><parallel_text xml:lang="sms" location="saa_mte_gg_i_lmmat_ooccamnalla_laa_kkpiisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge almoot uuccâmnáál lahâčällee virge</p>
<p>Lahâčällee váldupargon lii toimâđ sämmilij vuoigâdvuođáid kyeskee aašij valmâštâllen já oovdânpyehten Sämitige haldâttuvâst. Virge lii tárguttâs tevdiđ 1.10.2021 rääjist. Pargoh miärášuveh Sämitige pargo-oornig 25 § mield.</p>
<p>Sämitiggeest láá 1.1.2022 rääjist kyehti lahâčällee virge já tondiet pargoh uárnejuvvojeh tääl uđđâsist. Tääl uuccâmnáál viirgán puáhtá puátteevuođâst kulluđ meid hovdâpargoid. Sämitiggeasâttâs (1727/95) miäldásâš tohálâšvuotâvátámâššân lii riehtitiettuu kandidaat tođhos (aaleeb ollâškovlâtođhos) já sämmiláid kyeskee riävtálij aašij tubdâm sehe sämikielâ táiđu. Virge miänástuvvee hoittám iššeed lasseen šiev sämikulttuur já haaldâtlij pargoi tubdâm, šiev ruotâ/tárukielâ já eŋgâlâskielâ táiđu, naavcah porgâđ tedduu vyelni sehe persovnlâš hiäivulâšvuotâ hovdâpargoid. Virge tevdimist lii kuuđâ mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi III/I mield (vuáđupälkki 3194,73 eurod/mp). Vuáđupäälhi lasseen máksojeh hárjánemlaseh pargohárjánem mield sehe sämikuávlu porgâdijn 24 % sämikuávlu lase.</p>
<p>Ucâmušah tuođâštusâiguin kalga toimâttiđ Sämitige čäällimkoodán 19.7.2021 räi čujottâsân https://www.sympahr.net/public/pq.aspx?4c85841c</p>
<p>Lasetiäđuid addel haldâttâhhovdâ Pia Ruotsala-Kangasniemi puh. +358407262688 tâi pia.ruotsala(at)samediggi.fi Sämitige tooimân puáhtá uápásmuđ nettičujottâsâst www.samediggi.fi</p>
<p>18.6.2021 Sämitigge</p>
</body></document>
