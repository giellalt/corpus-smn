<document xml:lang="smn" id="no_id"><header><title>Säämi muusikkuávdáš pyevtittij konsertvuárhá Angelit-muusikjuávhoin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>150</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/01/saami-muusikkuavdas-pyevtittij-konsertvuarha-angelit-muusikjuavhoin/?lang=an</origFileName><parallel_text xml:lang="fin" location="saamelaismusiikkikeskus_tuotti_konserttitallenteen_angelit-yhtyeen_kanssa.html"/><parallel_text xml:lang="sme" location="samemusihkkaguovddas_buvttadii_konseartabaddema_angelit-joavkkuin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Säämi muusikkuávdáš pyevtittij konsertvuárhá Angelit-muusikjuávhoin</p>
<p><span type="quote">Angelit-juávhu konsert lii tääl puohâi keččâmnáál 31.1.2021 räi: https://www.youtube.com/watch?v=TTyAVklAbaY</span></p>
<p>Säämi muusikkuávdáš pyevtittij párnái- já nuorâikonsertvuárhá Angelit-muusikjuávhoin. Angelit lii ohtâ tobdosumos já kuhemustáá pištee karrieer porgâm sämimuusikjuávkku. Juávhu jesâneh láá Ursula Länsman já Tuuni Partti sehe kiitaar čuojâtteijee Eero Nurmela. Tääl pyevtittum konsertvuárkká lii eromâš, tastko fáárust lii Ulla Pirttijärvi-Länsman, kote lâi algâaalgâst Angelin tytöt -juávhu jeessân.</p>
<p>Konsertvuárkká juáhhoo škovláid já peivikiäjoid keččâmnáál nuuvtá juovlâmáánu ääigi. Návt säämi muusikkuávdáš viggá pyehtiđ sämimuusik uáinojeijen meid koronapandemia ääigi, ko livekonsertijd ij pyevti orniđ.</p>
<p>– Säämi muusikkuávdáš lii ärbivuáválávt ornim jyehi ive škovlâkonsertturnee sämikuávlu kieldâin sierâ artistijn. Covid-19-pandemia tiet ep puáhtám orniđ turnee taan ive, mutâ halijdijm kuittâg faallâđ sämimuusikfeerim konsertvuárhá häämist, muštâl säämi muusikkuávdáá vuávájeijee Oula Guttorm.</p>
<p>Konsertvuárkká lii pyevtittum säämi kulttuurkuávdáš Sajos já säämi máttááttâskuávdáá medialinjá oovtâstpargoin.</p>
<p>Konsertvuárkká pištá suulân 45 minuttid já tom puáhtá koijâdiđ säämi muusikkuávdáást, oula.guttorm(at)samediggi.fi.</p>
<p type="title">Lasetiäđuh:</p>
<p>Säämi muusikkuávdáá vuávájeijee Oula Guttorm oula.guttorm(at)samediggi.fi 0406674545</p>
</body></document>
