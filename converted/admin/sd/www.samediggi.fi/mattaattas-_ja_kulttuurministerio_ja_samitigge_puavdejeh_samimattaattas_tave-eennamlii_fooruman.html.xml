<document xml:lang="smn" id="no_id"><header><title>Máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/16/mattaattas-ja-kulttuurministerio-ja-samitigge-puavdejeh-samimattaattas-tave-eennamlii-fooruman/?lang=an</origFileName><parallel_text xml:lang="fin" location="opetus-_ja_kulttuuriministerio_ja_saamelaiskarajat_kutsuvat_saamelaisopetuksen_pohjoismaiseen_foorumiin.html"/><parallel_text xml:lang="sme" location="oahpahus-_ja_kulturministeriija_ja_samediggi_bovdejit_sameoahpahusa_davviriikkalas_forumii.html"/><parallel_text xml:lang="sms" location="matt_tos-_da_kulttuurministeria_da_saa_mte_gg_kacca_saa_m-matt_toozz_ta_vvjannmallas_fooruu_me.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân</p>
<p>Suomâ máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân Säämi kulttuurkuávdáš Sajosân Anarân <em type="italic">1.-2.12.2021 </em>. Sämimáttááttâs tave-eennâmlii oovtâstpargo ovdedem lii ohtâ ulme, maid Suomâ lii asâttâm jieijâs Tave-enâmij ministerrääđi saavâjođetteijeepajan. Foorum lii Suomâ saavâjođetteijeepaje tábáhtus. </p>
<p type="title">Foorum ulmen láá</p>
<list><p type="listitem">oleskove hammim sämimáttááttâs tiileest Suomâst, Ruotâst já Taažâst,</p>
<p type="listitem">sämimáttááttâs raajijd rastaldittee oovtâstpargo nanodem,</p>
<p type="listitem">uđđâlágánij oovtâstpargovuovij kavnâm já</p>
<p type="listitem">pisováá savâstâllâmohtâvuođâ finnim staatâi máttááttâsvirgeomâhái, škovlim uárnejeijei já sämisiärváduvâi kooskâ.</p>
</list><p type="title">Foorum teeman láá</p>
<list><p type="listitem">máttááttâs sämikielâ eenikielâ / vuossâmuu kielâ ovdánem máhđulâžžân tahhen Ruotâst, Taažâst já Suomâst,</p>
<p type="listitem">sämikielâi revitalisaatio kiäinuh máttááttâsâst, šiev toimâvyevih jieškote-uv staatâst,</p>
<p type="listitem">máttááttâs noonâ já hiäjus maalih sämikielâi puátteevuođâ uáinust,</p>
<p type="listitem">sämikielâi káidusmáttááttâs jieškote-uv staatâst,</p>
<p type="listitem">sämikielâlij máttáátteijei škovlim já tohálâšvuotâvátámâšah,</p>
<p type="listitem">sämikielâlii oppâmateriaaloovtâstpargo hináh já</p>
<p type="listitem">sämmiláid kyeskee tiätu puohháid ohtsii máttááttâsâst.</p>
</list><p type="title">Čuosâttâhjuávkku Suomâ, Ruotâ já Taažâ</p>
<list><p type="listitem">máttááttâsministeriöh, sämitigeh já máttááttâsvirgeomâhááh,</p>
<p type="listitem">máttááttâs já škovlim uárnejeijeeh,</p>
<p type="listitem">škovlimpooliitliih merideijeeh,</p>
<p type="listitem">sämimáttááttâs já -škovlim totkeeh sehe</p>
<p type="listitem">iärráseh, kiäh láá perustum.</p>
</list><p>Lasetiäđuh roovvâdmáánu ääigi – čuávu Sämitige nettisiijđoid www.samediggi.fi já máttááttâs- já kulttuurministeriö tábáhtuskalender https://minedu.fi/tapahtumat . Konferens nettisiijđoh lekkâseh roovvâdmáánust.</p>
<p type="title">Lasetiäđuh:</p>
<p xml:lang="nno">Máttááttâsräđiolmooš Anna Mikander, anna.mikander(at)gov.fi , +358 (0) 40 866 8585</p>
<p>Škovlimčällee Ulla Aikio-Puoskari, ulla.aikio-puoskari(at)samediggi.fi , +358 (0)10 8393 112</p>
</body></document>
