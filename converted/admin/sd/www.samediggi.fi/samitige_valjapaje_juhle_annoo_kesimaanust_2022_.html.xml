<document xml:lang="smn" id="no_id"><header><title>Sämitige valjâpaje juhle annoo kesimáánust 2022  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>187</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/24/samitige-valjapaje-juhle-annoo-kesimaanust-2022/?lang=an</origFileName><parallel_text xml:lang="fin" location="saamelaiskarajien_vaalikauden_juhlaa_vietetaan_kesakuussa_2022_.html"/><parallel_text xml:lang="sme" location="samedikki_valgabaji_avvudeami_doallat_geassemanus_2022_.html"/><parallel_text xml:lang="sms" location="saa_mtee_gg_vaalpoodd_juu_hl_vie_ttjet_kie_ssmannust_2022_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitige valjâpaje juhle annoo kesimáánust 2022</p>
<p><em type="italic">Sämitige valjâpaje 2020-2023 juhle annoo Säämi kulttuurkuávdáš Sajosist 17. kesimáánu 2022 tme 11 rääjist. Puohah láá puávdejum čuávvuđ juhle njuolgâ vuolgâttâs peht. </em></p>
<p>– Mun vuárdám iloin, ete mij peessâp viijmâg čokkâniđ já ávudiđ taam valjâpaje. Tääl mij lep valjâpaje pelimuddoost já lii pyeri muddo pisániđ juhlođ, iätá Sämitige saavâjođetteijee Tuomas Aslak Juuso.</p>
<p>Juhle ääigi mij peessâp navdâšiđ čepis sämmilâštaaiđârij oovdânpyehtimijn pirrâ sämikuávlu. Juhleest lávdásteh ei. Ingá-Máret Gaup-Juuso, Anna Morottaja, Nils-Heikki Paltto sehe Anna Lumikivi. Lasseen mij peessâp juhleest čuávvuđ Auri Ahola tánssám sehe Niillas Holmberg já Ima Aikio tivtâstem.</p>
<p>Peiviohjelm looppât Sämitige saavâjođetteijei savâstâllâm. Sämitige ovdebááh saavâjođetteijeeh Klemetti Näkkäläjärvi já Tiina Sanila-Aikio sehe tááláš saavâjođetteijee Tuomas Aslak Juuso savâstâleh puudâin, moh láá pááccám pyeremustáá mielân sii jieijâs paajeest.</p>
<p>Maŋeláá ohjelmist lii Tundra Electro juhlekonsert. Juhle oles ohjelm almostuvá Sämitige nettisiijđoin www.samediggi.fi/valjapaje-juhle .</p>
<p>Valjâpaje juuhlán pääihi oolâ láá puávdejum sämisiärváduv jesâneh, sämmilâšohtsâškode vaikutteijeeh, Suomâ staatâ sehe sierânâs oovtâstpargopeelij ovdâsteijeeh. Juhletilálâšvuotân jieijâs tiervuođâid pyehtih uáiviminister Sanna Marin sehe Taažâ já Ruotâ Sämitige ovdâsteijeeh.</p>
<p>Juhle piäsá čuávvuđ njuolgâ vuolgâttâssân čujottâsâst www.sajos.fi/live .</p>
<p type="title">Lasetiäđuh:</p>
<p>Tuomas Aslak Juuso Saavâjođetteijee 040 687 3394 tuomas.juuso@samediggi.fi</p>
<p><em type="italic">Kove: Ellen-Maarit Juuso </em></p>
</body></document>
