<document xml:lang="smn" id="no_id"><header><title>Mii mááccuh, mij sääʹmpihttâz, min gávttit – virtuaalliih oppâtiijmeh sämmilij aalmugpeeivi kunnen 8.–10.2.2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>396</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/01/mii-maaccuh-mij-saampihttaz-min-gavttit-virtuaalliih-oppatiijmeh-sammilij-aalmugpeeivi-kunnen-8-10-2-2022/?lang=an</origFileName><parallel_text xml:lang="fin" location="mii_maaccuh_mij_saa_mpihttaz_min_gavttit_meidan_saamenpukumme_-_virtuaaliset_oppitunnit_saamelaisten_kansallispaivan_kunniaksi_8_-10_2_2022.html"/><parallel_text xml:lang="sme" location="mii_maaccuh_mij_saa_mpihttaz_min_gavttit_-_virtuala_oahppodiimmut_samiid_albmotbeaivvi_gudnin_8_-10_2_2022.html"/><parallel_text xml:lang="sms" location="mii_maaccuh_mij_saa_mpihttaz_min_gavttit_meidan_saamenpukumme_-_virtuaal_laz_mattciass_saa_mi_meersazpeei_v_cisttan_8_-10_2_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mii mááccuh, mij sääʹmpihttâz, min gávttit – virtuaalliih oppâtiijmeh sämmilij aalmugpeeivi kunnen 8.–10.2.2022</p>
<p>Sämikielâi káidusmáttááttâs piiloothaahâ áávvud sämmilij aalmugpeeivi 6.2. já uárnee virtuaallijd oppâtiijmijd sämimááccuhijn 8.–10.2.2022. Oppâtiijmeh láá ohtsis kulmâ, já tai fáddán láá <em type="italic">mááccuh </em>, <em type="italic">sääʹmpihttâz </em>já <em type="italic">gákti </em>. Oppâtiijmij ulmen lii lasettiđ tiäđu sämmilijn jieškote-uv kuávlu sämipihtâsij peht. Tiijmij ääigi selvân ovdâmerkkân, ete moh oosijd kuleh pivtâsolesvuotân, moh iivnijd jieškote-uv sämipihtâsis táválávt láá já maid aašijd puáhtá uáiniđ sämipiivtâs kevttest. </p>
<p>Tiijmijd puáhtá čuávvuđ njuolgâ vuolgâttâssân uásálistemliiŋkâi peht tâi nuuvt, ete kiäččá paddiimijd tiijmij maŋa. Paadijd puáhtá keččâđ 10.–24.2. čujottâsâst https://www.saamenetaopetus.com/tapahtumat-ja-tallenteet . Tiijmijd puáhtá čuávvuđ nuuvtá ige taarbâš almottâttâđ muuneeld. Tiijmij ääigi lii meid máhđulâš koijâdiđ já savâstâllâđ chatist.</p>
<p type="title" xml:lang="kal">Äigitavlu:</p>
<p><em type="italic">majebargâ 8.2. tme 10–11 </em>Gákti Máttáátteijen Teija Kaartokallio Servâmliŋkkâ </p>
<p><em type="italic">koskokko 9.2. tme 10–11 </em>Mááccuh Máttáátteijen Essi Morottaja Servâmliŋkkâ </p>
<p><em type="italic">tuorâstâh 10.2. tme 15–16 </em>Sääʹmpihttâz Máttáátteijen Heini Wesslin Servâmliŋkkâ </p>
<p>Oppâtijmijd láá tiervâpuáttim puohah, kiäid sämmilij aalmugpihtâseh kiäsutteh. Tijmijd puáhtá uásálistiđ jieškote-uv uáppee jiečânávt tâi oles luokka puáhtá uásálistiđ siämmáá puudân oovtâst ohtsii piergâsijn. Tiijmeh láá suomâkielân, mutâ tiijmij ääigi uápásmep meid pihtâsij sämikielâláid nomâttâssáid.</p>
<p>Tärhibeh ravvuuh tijmijd uásálistmân láá tääbbin .</p>
<p><em type="italic">Bures boahtin! Pyeri puáttim! Tiõrv pueʹttem! Tervetuloa! </em></p>
<p type="title">Lasetiäđuh:</p>
<p>Anni-Sofia Niittyvuopio, hahâhovdâ anni-sofia.niittyvuopio@edu.utsjoki.fi 040 701 2094</p>
<p>Arla Magga, hahâkoordinaattor arla.magga@samediggi.fi 040 687 5989</p>
<p><em type="italic">Sämmilij aalmugpeeivi viettip jyehi ive kuovâmáánu 6. peeivi. Ávutuáluh uárnejuvvojeh talle ärbivuáválávt pirrâ Sämieennâm já onnáá peeivi meid Sämieennâm ulguubeln. </em></p>
<p>Tun puávtáh uásálistiđ sämmilij aalmugpiäiván meid návt:</p>
<list><p type="listitem">Čuávu Aalmuglâšmuseo virtuaaltábáhtus vástuppeeivi 4.2. tme 9.15 rääjist.</p>
<p type="listitem">Čuávu sämmilij aalmugpeeivi njuolgâ nettivuolgâttâs Sajosist pasepeeivi 6.2. tme 16 rääjist.</p>
<p type="listitem">Uáppáásm Oktavuohta – saamelaistietoa opetukseen -sijđoid. Siijđoin láá jieškote-uv škovlâ- já luokkatáásán vuávájum fáddáuásih já pargopitáh.</p>
<p type="listitem">Tiiláá video-oppâtiijmijd sämifáádái kieđâvušmân škoovlâst.</p>
<p type="listitem">Uáppáásm sämikulttuur kieđâvuššee moobiilspelláid já hárjuttâspaakân Nuorâi Akatemia siijđoin.</p>
<p type="listitem">Uáppáásm Sano se saameksi -eđâldâhsänikiirján orjâlâš-, anarâš- já nuorttâlâškielân. Siijđoin láá meid vittâ uánihisdokument, almoliih tiäđuh sämikulttuurist, soundboard sehe kyehti artikkâl kielâfáádást.</p>
<p type="listitem">Máttááttâl orjâlâškielâ Sämirääđi IndyLan-kielâoppâmheiviittâssáin. Heiviittâs puáhtá luođiđ Apple Storest já Google Playst .</p>
<p type="listitem">Máttááttâl orjâlâš-, anarâš- tâi nuorttâlâškielâ párnáid čuosâttum Kaavpugfiäráán-spelláin, moos láá ovtâstittâm lävdi- já korttâspeelâ. Speelâ puáhtá luođiđ Apple Storest já Google Playst .</p>
</list><p type="title">Lasetiäđuh Sämikielâi káidusmáttááttâs piiloothaavâst:</p>
<p>Haavâ haaldâš Ucjuv kieldâ já koordinist Sämitigge. Piiloothaavâ ruttâd máttááttâs- já kulttuurministeriö. Piiloothaavâ ulmen lii pyerediđ sämimáttááttâs finnim sämmilij päikkikuávlu ulguubeln. Haahâ addel kyehti oppâtiijme vuáđumáttááttâs/luvâttâhškovlim tievâsmittee sämikielâ máttááttâs káidusohtâvuođâ peht pirrâ Suomâ. Tääl haavâ peht sämikielâ máttááttâs finnejeh 109 uápped. Haahâ lii finnim jotkâruttâdem 31.8.2023 räi. Almottâttâm luuhâmihán 2022–2023 lekkâs oppeet kuovâmáánust 2022.</p>
<p xml:lang="fkv">https://www.saamenetaopetus.com/</p>
<p xml:lang="sme">https://www.oktavuohta.com/</p>
</body></document>
