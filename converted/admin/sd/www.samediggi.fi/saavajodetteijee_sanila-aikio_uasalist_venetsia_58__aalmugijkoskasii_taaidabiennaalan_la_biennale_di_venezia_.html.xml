<document xml:lang="smn" id="no_id"><header><title>Saavâjođetteijee Sanila-Aikio uásálist Venetsia 58. aalmugijkoskâsii taaiđâbiennaalân (La Biennale di Venezia) - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>242</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/05/06/saavajodetteijee-sanila-aikio-uasalist-venetsia-58-aalmugijkoskasii-taaidabiennaalan-la-biennale-di-venezia/?lang=an</origFileName><parallel_text xml:lang="fin" location="puheenjohtaja_sanila-aikio_osallistuu_venetsian_58__kansainvaliseen_taidebiennaalliin_la_biennale_di_venezia_.html"/><parallel_text xml:lang="sme" location="sagajodiheaddji_sanila-aikio_oassalasta_venetsia_58__riikkaidgaskasas_daiddabiennalii_la_biennale_di_venezia_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Saavâjođetteijee Sanila-Aikio uásálist Venetsia 58. aalmugijkoskâsii taaiđâbiennaalân (La Biennale di Venezia)</p>
<p><em type="italic">Suomâ Sämitige saavâjođetteijee Tiina Sanila-Aikio uásálist Venetsia 58. aalmugijkoskâsii taaiđâbiennaalân (La Biennale di Venezia) 7.-9. vyesimáánu 2019. Saavâjođetteijee uásálist tábáhtusân oovtâst Taažâ já Ruotâ Sämitiigij saavâjođetteijei Aili Keskitaloin já Per-Olof Nuttijn sehe Taažâ Sämitige stiivrâ jeessân Henrik Olsenáin. </em></p>
<p>Saavâjođetteijee Sanila-Aikio uásálist ei. Nykytaiteen museo Kiasma pyevtittem Tave-eennâmlii paviljoŋg čáitálduv sehe Suomâ Alvar Aalto -paviljooŋgist uáinimnáál orroo <em type="italic">A Greater Miracle of Perception </em>-čáitálduv lekkâmáid. </p>
<p>– Mun vuárdám moovtâ ete uáinám sämmilij taiđârij taiđuu uássin taaiđâbiennaal. Sämmilâštaiđuu maaŋgâpiälásâšvuotâ já -tásásâšvuotâ kiäsut aalmugijkoskâsávt, já lii hirmâd šiev, ete Pieski já West uásálistev biennaalân, illood saavâjođetteijee Sanila-Aikio.</p>
<p>Suomâ Alvar Aalto -paviljooŋgist uáinimnáál orroo Miracle Workers -kollektiv vuossâmuu ohtsii čáitálduvâst <em type="italic">A Greater Miracle of Perception </em>lává mieldi taaiđâr <em type="italic">Outi Pieski </em>já mainâstâllee já elleekoverähtee <em type="italic">Suvi West </em>. Outi Pieski pááikánčonnum tyeji <em type="italic">Ovdavázzit – Forewalkers </em>(2019) paajeed oovdân sämmilij aalmuglâšstaatâi raajij rasta jottáám kámppádâllâm jiešmeridemvuoigâdvuođâst aassâmkuávlus enâmáid já čassijd. Tyeji tiäddut, ete eellim já jotteem kalga vuáđuduđ kilelis paldâlâselimân kuávlu luándutárbuiguin. </p>
<p>Toos lasseen čáitálduvâst lii viiđâ uánihisfiilmâst šaddee tyeji <em type="italic">The Killing of Čáhcerávga </em>(2019), mast Miracle Workers kollektiv jesâneh totkeh tottâlmettumvuođâ potentiaal puáris jurdâččemmaalijn. Elleekooveest muštâleh siärvuslijd pođoimainâsijd. Luuvâ lase čáitálduvâst Frame Finland -siijđoin . </p>
<p>Venetsia taaiđâbiennaal lii moodeern taiđuu aalmugijkoskâsâš stuorrâ kejâstâh, mii uárnejuvvoo jyehi nubbe ive. Biennaal šadda iänááš čáitálduvâin, moh láá paviljoŋgijn, maid staatah láá iivij mield huksiittâm. Vuossâmuš Venetsia taaiđâbiennaal uárnejui ive 1895.</p>
<p type="title">Lasetiäđuh:</p>
<p>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
