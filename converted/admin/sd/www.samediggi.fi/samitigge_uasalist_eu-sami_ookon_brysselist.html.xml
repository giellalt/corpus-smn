<document xml:lang="smn" id="no_id"><header><title>Sämitigge uásálist EU-Sámi ookon Brysselist - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/21/samitigge-uasalist-eu-sami-ookon-brysselist/?lang=an</origFileName><parallel_text xml:lang="fin" location="saamelaiskarajat_osallistuu_eu-sami_viikkoon_brysselissa_.html"/><parallel_text xml:lang="sme" location="samediggi_oassalasta_eu-sami_vahkkui_brysselis.html"/><parallel_text xml:lang="sms" location="saa_mte_gg_vuassaatt_eu-sami_neattla_brysselist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sämitigge uásálist EU-Sámi ookon Brysselist</p>
<p><em type="italic">Sämitige I värisaavâjođetteijee Anni Koivisto uásálist EU-Sámi ookon Brysselist 20.-22. kesimáánu 2022. </em></p>
<p>Tábáhtusokko uárnejuvvoo uássin Sämirääđi já Suomâ säminuorah rs haavâ Filling the EU-Sámi knowledge gaps. Ulmen lii, ete EU-Sámi ohhoost šadda jyehi ive ornimnáál tábáhtus, mii naanood sämmilij kyeimivuođâ EU-instituutioiguin.</p>
<p>– Mun lam uáli ilolâš EU-Sámi ohhoost. EU politiik vaaigut sämmilij sajattâhân já lii-uv tuođâi tehálâš, ete sämmilijn lii máhđulâšvuotâ vaiguttiđ miärádâssáid. Lii meid tehálâš, ete EU-merideijei tiäđuh sämmilijn lasaneh já EU tuubdâst sämmilij äššitubdâmuš algâaalmugpolitiikist, iätá I värisaavâjođetteijee Anni Koivisto.</p>
<p>Sämitige nuorâirääđi tábáhtusâst ovdâsteh Anni-Sofia Niittyvuopio, Anni-Sofia Löf já Lilja Ljetoff. Lasseen tábáhtusâst lii mieldi Sämitige jeessân já kulttuurlävdikode saavâjođetteijee Pirita Näkkäläjärvi. Näkkäläjärvi siärvá Sämitige ovdâsteijen paaneelsavâstâlmân, mii kuáská kyeimivuotân EU já sämmilij kooskâ. Sämitiggeest tábáhtusookon uásálistev meid lahâčällee Kalle Varis sehe aalmugijkoskâsij aašij čällee Lars-Anders Baer.</p>
<p>Filling the EU-Sámi knowledgr gaps -proojeekt láá ruttâdâm Interreg Nord, Laapi Litto, Taažâ Sämitigge, Tromsa já Finnmark lääni, Region Norrbotten já Region Västerbotten.</p>
<p type="title">Lasetiäđuh:</p>
<p>Anni Koivisto I värisaavâjođetteijee 040 415 5969 anni.koivisto@samediggi.fi</p>
<p><em type="italic">Kove: Hanna Schneider </em></p>
</body></document>
