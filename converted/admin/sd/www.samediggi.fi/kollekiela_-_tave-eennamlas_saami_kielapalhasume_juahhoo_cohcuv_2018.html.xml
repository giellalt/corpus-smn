<document xml:lang="smn" id="no_id"><header><title>KOLLEKIELÂ – Tave-eennâmlâš säämi kielâpalhâšume juáhhoo čohčuv 2018 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>199</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/07/11/kollekiela-tave-eennamlas-saami-kielapalhasume-juahhoo-cohcuv-2018/?lang=an</origFileName><parallel_text xml:lang="fin" location="gollegiella_-_pohjoismainen_saamen_kielen_kielipalkinto_jaetaan_syksylla_2018.html"/><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_cakcat_2018.html"/><parallel_text xml:lang="sms" location="ka_llkioll_-_ta_vvjannmallas_saa_mkiol_kiollciist_jue_jjet_cahcca_2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">KOLLEKIELÂ – Tave-eennâmlâš säämi kielâpalhâšume juáhhoo čohčuv 2018</p>
<p><em type="italic">KOLLEKIELÂ – Tave-eennâmlâš säämi kielâpalhâšume juáhhoo káávcád keerdi čohčuv 2018. Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâ oovdedmân. Palhâšume jyehimtilálâšvuotâ lii sämmilâšaašijn västideijee ministerij ja sämitigij saavâjođetteijei teivâdem ohtâvuođâst Oslost skammâmáánust. </em></p>
<p><em type="italic">Palhâšume láá vuáđudâm Taažâ, Suomâ ja Ruotâ sämmilâšaašijn västideijee ministereh oovtâst tai enâmij sämitigij saavâjođetteijeiguin. Palhâšume juohhui vuossâmuu keerdi ive 2004 já tot juáhhoo jyehi nube ive. Palhâšume stuárudâh lii 15 000 eurod. </em></p>
<p><em type="italic">Kielâpalhâšume ulme </em></p>
<p>Kielâpalhâšume ulmen lii vaiguttiđ sämikielâ/sämikielâi naanodmân, oovdedmân já siäilutmân Taažâst, Ruotâst, Suomâst já Ruošâst.</p>
<p><em type="italic">Kii puáhtá finniđ palhâšume? </em>Kielâpalhâšume mieđettuvvoo ovtâskâsulmuid tâi siärváduvváid tegu juávhuh, seervih, já lájádâsah moh láá porgâm eromâš iäljárávt sämikielâ ovdedem, nonnim tâi siäiluttem oovdân. Palhâšume puáhtá mieđettiđ om. kirjálâš, njálmálâš tâi eres pargoin, moh kyeskih vijđáht jieškote-uv toimâsuorgijd. Palhâšume juáhhoo oovtâ tâi kyehti vyeittei. </p>
<p><em type="italic">Almoot jieijâd iävtukkâs! </em>Ovtâskâs olmooš, juávkku tâi siärvádâh Taažâst, Ruotâst, Suomâst já Ruošâst puáhtá oovdânpyehtiđ jieijâs iävtuttâs ive 2018 palhâšume vyeittest. Iävtuttâs palhâšume vyeittest já enâmustáá kyevti siijđo kukkosâš kirjálâš vuáđustâllâm kalga toimâttiđ <em type="italic">majemustáá čohčâmáánu 9. peeivi 2018 </em>čujottâsân: </p>
<p xml:lang="nob">Gollegiella – bedømningskomiteen SAMI, Kommunal- og moderniseringsdepartementet, Postboks 8112 Dep, 0032 Oslo, Norway Tel: +47 22 24 68 46</p>
<p xml:lang="eng">e-mail: postmottak@kmd.dep.no</p>
<p>Lase: https://www.samediggi.fi/sammiliih-info/samikiela/tave-eennamlas-samikiela-kielapalhasume/?lang=an</p>
</body></document>
