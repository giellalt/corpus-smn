<document xml:lang="smn" id="no_id"><header><title>Sämitigge almoot uuccâmnáál oppâmaterialvuávájeijee virge - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>184</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/21/samitigge-almoot-uuccamnaal-oppamaterialvuavajeijee-virge-2/?lang=an</origFileName><parallel_text xml:lang="fin" location="saamelaiskarajat_ilmoittaa_haettavaksi_oppimateriaalisuunnittelijan_viran(0).html"/><parallel_text xml:lang="sme" location="samediggi_almmuha_ohcan_lahkai_oahppamaterialaplanejeaddji_virggi(0).html"/><parallel_text xml:lang="sms" location="saa_mte_gg_i_lmmat_ooccamnalla_mattmateriaalplaaneei_vee_rj(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sämitigge almoot uuccâmnáál oppâmaterialvuávájeijee virge</p>
<p>Sämitigge almoot uuccâmnáál oppâmaterialvuávájeijee virge. Sämitiggeest pargeh maaŋgah oppâmaterialvuávájeijeeh, kiäi pargoh láá miäruštâllum Sämitige pargo-oornig 41 §:st. Oppâmaterialvuávájeijei pargon lii ovdâmerkkân huolâttiđ oovtâst oppâmaterialčällein oppâmaterialprojektij olášutmist, västidiđ anarâš-, nuorttâlâš- já orjâlâškielâlâš oppâmaterial toimâttempargoost (tahheevuoigâdvuotâ-, kuvvim- já eres sopâmušâi valmâštâllâm, tivvoomtäärhistmeh, teddilmân labdaseijee ääših tegu falâlduvah já material vuolgâttem teddilmân sehe tuáijim- já jurgâlempargoh), anneeđ huolâ oppâmaterialsyergi tieđeetmist, Sämitige oppâmaterialčáitálduvâst já arkkâduvâst. Oppâmaterialvuávájeijee pargoost, mii eidu tääl lii uuccâmnáál, váttoo eromâšávt sämikielâ, oppâmaterial graafâlâš vuávám sehe digitaallâš materialij vuávám já teknisâš olášuttem máttu.</p>
<p>Asâttâsân vuáđuduvvee tohálâšvuotâvátámâš lii virge vaattâm škovlim já lasseen váttoo sämikielâ táiđu (asâttâs 1727/95). Virge miänástuvvee hoittám váátá hiäivulii ollâškovlâtotkos, škovlimaašij já haaldâtlij pargoi tubdâm sehe šiev oovtâstpargo- já vuáruvaikuttâstááiđuid.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/IV mield (vuáđupälkki losijttáá 2597,07 eurod/mp). Vuáđupäälhi lasseen máksojeh pargohárjánem mield hárjánemlaseh sehe 24 % sämikuávlu lase. Virge tiävdoo 1.9.2021 rääjist já virge tevdimist nuávditteh kuuđâ mánuppaje keččâlemääigi.</p>
<p>Ucâmušâid lahtosijguin kalga toimâttiđ Sämitige čäällimkoodán 20.7.2021 räi čujottâsân https://www.sympahr.net/public/pq.aspx?002b0256</p>
<p>Lasetiäđuid adelává škovlimčällee Ulla Aikio-Puoskari 010 839 3112 já oppâmateriaalčällee Petra Kuuva 010 839 3119. Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 21.6.2021 Sämitigge</p>
</body></document>
