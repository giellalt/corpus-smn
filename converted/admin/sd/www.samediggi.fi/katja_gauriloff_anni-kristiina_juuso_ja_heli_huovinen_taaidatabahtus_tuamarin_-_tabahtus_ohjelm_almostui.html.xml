<document xml:lang="smn" id="no_id"><header><title>Katja Gauriloff, Anni-Kristiina Juuso já Heli Huovinen taaiđâtábáhtus tuámárin – tábáhtus ohjelm almostui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>266</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/02/katja-gauriloff-anni-kristiina-juuso-ja-heli-huovinen-taaidatabahtus-tuamarin-tabahtus-ohjelm-almostui/?lang=an</origFileName><parallel_text xml:lang="fin" location="katja_gauriloff_anni-kristiina_juuso_ja_heli_huovinen_taidetapahtuman_tuomareiksi_-_tapahtuman_ohjelma_julkaistiin.html"/><parallel_text xml:lang="sme" location="katja_gauriloff_anneristen_juuso_ja_heli_huovinen_daiddadahpahusa_duopmarin_-_dahpahusa_programma_almmustuvvon.html"/><parallel_text xml:lang="sms" location="katja_gauriloff_anni-kristiina_juuso_da_heli_huovinen_saa_mnuori_cea_ppvuodpeei_vi_arvstooll_jen_-_cea_ppvuodpeei_vi_programm_olmstottum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Anni-Kristiina Juuso já Heli Huovinen taaiđâtábáhtus tuámárin – tábáhtus ohjelm almostui</p>
<p><em type="italic">Elleekovestivrejeijee Katja Gauriloff, filmâtäsni/čaittâleijee Anni Kristiina Juuso já čaittâleijee/sämikielâlii párnái TV Unna Junná pyevtitteijee Heli Huovinen tuáimih 10.-11.4. Aanaar Sajosist ornimnáál Säminuorâi taaiđâtábáhtus tuámárin. Uárnejeijeeh ilodeh tobdos elleekove- já tv-taasnij mieldi puátimist. – Jieijâs kulttuur ovdâsteijee tobdos ulmui oinum jieijâs tábáhtusâst lii šiev äšši. Puáhtá tuše kuvâttâllâđ, ete maggaar tobdo lii oovdânpyehtiđ jieijâs teatter pirrâ maailm palhâšum taiđârij oovdâst, iätá Sämitige saavâjođetteijee Tiina Sanila-Aikio. </em></p>
<p>Säminuorâi taaiđâtábáhtus lekkâmeh ávuduvvojeh koskoho ehidist Saijoos stuorrâ auditoriost tme 18 rääjist. Lekkâmijn kuullâp muusik puoh kuulmâ Suomâ sämikielân. Nuorttâlij muusik oovdânpuáhtá <em type="italic">Anna Lumikivi </em>čuojâtteijen <em type="italic">Katri Kittilä. </em><em type="italic">Amoc </em>já <em type="italic">Ailu Valle </em>ráppáv anarâš- já tavesämikielân. <em type="italic">Sámi musihkkaakademiij </em>ohjelmist lii ärbivuáválâš já uđđâ sämimuusik. </p>
<p>Taaiđâtábáhtus liäkká Sämitige saavâjođetteijee <em type="italic">Tiina Sanila-Aikio </em>. </p>
<p>Säminuorâi taaiđâtábáhtus váldupeeivi, tuorâstuv 11.4. uáinip 12 säminuorâi teatteroovdânpyehtimid. Toos lasseen tábáhtussaajeest láá máhđulâšvuođah maaŋgâlágán pargopáájáid, sämikielâlii párnái- já nuorâikirjálâšvuotân uáppáásmân tâi veikâ sämikielâi foontij luođiimân jieijâs puhelimân já tabletân tâi kuuvij väldimân taaiđâtábáhtus selfie-seeini piällást.</p>
<p>Tábáhtusân vyerdip alda 500 uásálisted Helsig já Ucjuv kooskâst. Teatteroovdânpyehtimijn láá mieldi paijeel 100 nuorâd. Tábáhtus kiellân láá sämikielah.</p>
<p><em type="italic">Tuorâstuv 11.4. ohjelm: </em></p>
<p>Ohjelmân sättih puáttiđ nubástusah!</p>
<p>Tábáhtus jođettuvvoo tego ovdil-uv kuulmâ kielân: nuorttâlâš-, anarâš- já tavesämikielân. Tábáhtus jođetteijen láá nuorttâlâškielân <em type="italic">Teemu Titola, </em>anarâškielân <em type="italic">Satu Aikio </em>já tavesämikielân <em type="italic">Aslak Uula Länsman. </em></p>
<p>Pargopáájái lasseen tábáhtusâst puáhtá teivâđ sämikielâlii párnái- já nuorâikirjálâšvuođâ kuástideijeid. Tábáhtusân láá puátimin <em type="italic">Dávvi Girji , </em><em type="italic">Nuõrttsääʹmkulttuurfondd </em><em type="italic">, Anarâškielâ servi </em>sehe <em type="italic">Kieletär . </em>Toos lasseen <em type="italic">Sámi giella- ja kulturguovddáš </em>Kárášjuuvâst puátá jyehiđ <em type="italic">Gába </em>-loostâ. </p>
<p><em type="italic">Lasetiäđuh: </em></p>
<p xml:lang="fin">Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Tábáhtus hashtagih: #sndd2019 / #sntt2019</p>
</body></document>
