<document xml:lang="smn" id="no_id"><header><title>Almoot uáppee sämikielâi káidusmáttááttâsân luuhâmihán 2023-2024! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>289</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/07/almoot-uappee-samikielai-kaidusmattaattasan-luuhamihan-2023-2024/?lang=an</origFileName><parallel_text xml:lang="fin" location="ilmoita_oppilas_saamen_kielten_etaopetukseen_lukuvuodelle_2023-2024_.html"/><parallel_text xml:lang="sme" location="almmut_oahppi_samegielaid_gaiddusoahpahussii_lohkanjahkai_2023-2024_.html"/><parallel_text xml:lang="sms" location="i_lmmet_skooulnee_kk_saa_mkioli_ougglosmatt_to_sse_lookkamekka_2023-2024_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Almoot uáppee sämikielâi káidusmáttááttâsân luuhâmihán 2023-2024!</p>
<p>Almoot uáppee Sämikielâi káidusmáttááttâs piiloothaavâ luuhâmive 2023-2024 máttááttâsân 31.3.2023 räi. Almottâttâm kuáská sehe uđđâ uáppeid já sijjân, kiäh juátkih máttááttâsâst. Almoot uáppee máttááttâsân Hellewi-almottâttâmvuáháduvâst  .</p>
<p type="title">Mii máttááttâsâid já kiäs?</p>
<p>Káidusmáttááttâshaahâ fáálá sämikielâ (anarâš-, nuorttâlâš- tâi tavesämikielâ) vuáđumáttááttâs tâi luvâttâhmáttááttâs tievâsmittee sämikielâ máttááttâs 2 okkotiijme. Meid ovdâmáttááttâs uáppeeh pyehtih uásálistiđ haavâ máttááttâsân. Máttááttâs lii uáivildum sämiuáppeid, kiäh ääsih sämmilij päikkikuávlu kieldâi ulguubeln já kiäi perruu tâi suuvâ kielâ lii miinii Suomâst sarnum sämikielâin (anarâškielâ, nuorttâlâškielâ tâi tavesämikielâ). Sämikielâ ij taarbâš jo mättiđ vâi puáhtá uásálistiđ máttááttâsân. Haahâ ij faalâ máttááttâs rävisulmuid.</p>
<p type="title">Kii puáhtá almottiđ?</p>
<p>Almottâttâm puáhtá toohâđ máttááttâs uárnejeijee, rehtor tâi huolâtteijee. Ko huolâtteijee taha almottâttâm, te mij tuáivup, ete sun lii ohtâvuođâst uáppee škoovlân já muštâl uáppee haalust já máhđulâšvuođâst uásálistiđ sämikielâi káidusmáttááttâsân.</p>
<p type="title">Almottâttâm maŋa?</p>
<p>Almotteijee finnee nonnimviestâ šleđgâpoostân. Máttááttâsân uásálistmist suáppoo uáppee päikkikieldáin, ko almottâttâmäigi lii nuuhâm. Tast maŋa mij vuávááškyettip máttááttâsjuávhuid já sämikielâ máttááttâs luuhâmoornig oovtâstpargoost škovlâiguin. Máttááttâsjuávhuh hämmejuvvojeh jyehi sämikielân sierâ väldimáin uáppei ahe- já kielâtääsi, luuhâmoornig já škovlâsáátuid huámmášumán nuuvt pyereest ko máhđulâš. Máttááttâs uárnejuvvoo kielâin já juávhuin, main láá ucemustáá kyehti uáppee.</p>
<p>Vääldi huámmášumán, ete motomeh kaavpugeh (ei. Helsig, Oulu já Ruávinjargâ) uárnejeh tavesämikielâ máttááttâs meid aldamáttááttâssân. Jis tun halijdah máttááttâsân, te vääldi ohtâvuođâ jieijâd škoovlâ rehtorân tâi kaavpug škovlâvirgádâhân!</p>
<list><p type="listitem">Almoot uáppee máttááttâsân</p>
<p type="listitem">Ravvuuh Hellewist almottâtmân</p>
</list><p>Sämikielâi luuhâmive pištee škovliittâsâid já sierâ tääsi uánihis škovliittâsâid uárnee Säämi máttááttâskuávdáš , mii fáálá áinoo áámmátlâš oppâlájádâssân sämikielâi já -kulttuur škovlim Suomâst. Uáppáásm oppâlájádâs škovlimfalâldâhân !</p>
<p type="title">Puáttee tábáhtusah</p>
<p><em type="italic">Sämikielâi káidusmáttááttâs vaanhimijeehid já infotilálâšvuotâ vaanhimáid, kiäh láá perustum káidusmáttááttâsâst </em></p>
<p>ko 15.3.2023 tme 18.00-19.00</p>
<p>Servâmliŋkkâ: Seervâ čuákkimân spokkâlmáin täst</p>
<p><em type="italic">Tiervâpuáttim mieldi sämikielâi káidusmáttááttâsân! </em></p>
<p type="title">Lasetiäđuh:</p>
<p>Hanna Helander, hahâhovdâ Ucjuv kieldâ hanna.helander@edu.utsjoki.fi 040 701 2094</p>
<p>Arla Magga, hahâkoordinaattor Sämitigge arla.magga@samediggi.fi 040 687 5989</p>
<p xml:lang="fkv">https://www.saamenetaopetus.com/</p>
<p xml:lang="fin">https://www.samediggi.fi/toiminta/koulutus-ja-oppimateriaali/</p>
</body></document>
