<document xml:lang="smn" id="no_id">
  <header>
    <title>Suomâ sämitigge ocá meriáigásii projektčällee</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2013</year>
    <wordcount>209</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2262&amp;Itemid=10</origFileName>
    <parallel_text xml:lang="fin" location="virkailmsafa2_projektisihteeri_18122013.pdf"/>
    <parallel_text xml:lang="sme" location="virkailmsafa2_projektisihteeri_18122013.pdf"/>
    <parallel_text xml:lang="sms" location="virkailmsafa2_projektisihteeri_18122013.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Säämi parlamentaarlâš rääđi (Suomâ, Taažâ já Ruotâ sämitigij oovtâstpargo-orgaan) aalgij 1.1.2013 ohtsâštave-eennâmlâš sämikielâ áámmát- já reesuurskuávdáá vuáđudemprojekt, mii nohá 30.6.2014. Projekt válduruttâdeijee lii EU Interreg IV A Nord Sápmi</p>
    <p>Taan ohtâvuođâst Suomâ sämitigge ocá</p>
    <p>
      <em type="bold">meriáigásii projektčällee </em>
    </p>
    <p>Pargo álgá sopâmuš mield já pištá kiddâ 30.6.2014 räi. Projektčällee pargoid kuleh projekt piäiválâš toimâttâhpargoh, čuákkimij ornim sehe projekt ruttâtuálupargoh. Pargei puáhtá meridiđ eres-uv tooimâid, moh kuleh ohtsâštave-eennâmlâš sämikielâ áámmát- já reesuurskuávdáá vuáđudemprojektân.</p>
    <p>Tohálâšvuotvátámâššân lii pargo vaattâm škovlim. Pargo miänástuvvee tipšom išedeh šiev sämikielâ njálmálâš já kirjálâš táiđu sehe kelijdeijee hárjánem toimâttâh- já ruttâtuálupargoin.</p>
    <p>Ohtsâštave-eennâmlâš sämikielâ áámmát- já reesuurskuávdáá pargokielah láá sämikielâ sehe suomâkielâ já ruotâ-/tárukielâ. Kuávdáá pargon lii oovtâst sämitiggijn ohtsâštave-eennâmlâš kielâoovtâstpargo nanodem já ovdedem, sämikielâ nanodem já ovdedem nuuvt, et jieškote-uv kielâjuávhu ohtâgâslâš táárbuh, hástuseh já naavcah váldojeh vuotân, sehe sämikielâ virkosmittem já turvim puátteevuođâst.</p>
    <p>Projektčällee lii palvâluskoskâvuođâst Suomâ sämitiigán já pälkki miärášuvá Suomâ sämitige pálkkááttemvuáháduv vátávâšvuodâtääsi VI/II mield (vuáđupälkki 1 822,14 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Toimâsaje lii sämitiggeest Sajosist.</p>
    <p><em type="bold">Ucâmušâid lahtosijdiskuin kalga toimâttiđ Suomâ sämitige čäällimkoodán 3.1.2014 tme 16.00 räi čujottâssáin: Sajos, 99870 Aanaar.</em> <em type="bold">Pargo ovdil jo uuccâm váldojeh vuotân uđđâ ucâmušttáá. </em>Lasetiäđuid pargoost addel projekthovdâ Marko Marjomaa puh. 050 438 2484. Sämitige tooimân puáhtá uápásmuđ nettičujottâsâst www.samediggi.fi.  </p>
    <p>Anarist 19.12.2013        Sämitigge</p>
  </body>
</document>
