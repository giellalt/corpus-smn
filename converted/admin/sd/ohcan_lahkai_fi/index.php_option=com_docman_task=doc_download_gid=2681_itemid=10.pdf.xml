<document xml:lang="smn" id="no_id">
  <header>
    <title>Proojeekt válduruttâdeijee lii EU Interreg Tave -ohjelm já pargo vuáválâš olášuttem várás Suomâ Sämitigge ocá kielâpargee</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2015</year>
    <wordcount>248</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2681&amp;Itemid=10</origFileName>
    <parallel_text xml:lang="fin" location="giellagaldu_kielityontekijat_haettavana_suomi.pdf"/>
    <parallel_text xml:lang="sme" location="index.php_option=com_docman_task=doc_download_gid=2682_itemid=10.pdf"/>
    <parallel_text xml:lang="sms" location="index.php_option=com_docman_task=doc_download_gid=2680_itemid=10.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Säämi parlamentaarlâš rääđi (Suomâ, Taažâ já Ruotâ Sämitigij oovtâstpargo-orgaan) aalgât 1.8.2015</p>
    <p>ohtsâštave-eennâmlâš sämikielâ áámmát-/reesuurskuávdáá Säämi Kielâkäldee jotkâproojeekt, mii nohá 31.5.2018. Proojeekt válduruttâdeijee lii EU Interreg Tave -ohjelm já pargo vuáválâš olášuttem várás Suomâ Sämitigge ocá</p>
    <p><em type="bold">1 meriáigásâš anarâškielâ kielâpargee 1 meriáigásâš nuorttâsämikielâ kielâpargee</em> <em type="bold">1 meriáigásâš tavesämikielâ kielâpargee</em> </p>
    <p>ááigán 1.8.2015 –  30.4.2018. Kielâpargee pargoid kuleh kielâtipšom, kielâovdedem, terminologiapargo, normâdem, sehe tieđettem- já ravvimpargo. Kielâpargei puáhtá meridiđ eres-uv tooimâid, moh</p>
    <p>kuleh ohtsâštave-eennâmlâš sämikielâ áámmát- já reesuurskuávdáá jotkâprojektân.   Asâttâsvuáđustâslâš  tohálâšvuođâvátámâššân  lii  pargo  vaattâm  škovlim  já  lasseen  váttoo sämikielâ táiđu.  Projektân  occoo  vuosâsajasávt  taggaar  olmooš,  kiäst  sämikielâ  lii  eenikielân  tâi  västideijee kielâtáiđu. Tuáivup occest hiäivulâš sämikielâ škovlim (ollâškovlâ/ollâopâttâh), hárjánem västideijee</p>
    <p>pargoost já sämiohtsâškode já -kielâi tubdâm. Lasseen tuáivup áámmátlâš mättim, oovtâstpargonaavcâ, sämikielâ kirjálâš tááiđu sehe naavcâ jiečânâs já ulmemiäldásâš porgâmân.</p>
    <p>Ohtsâštave-eennâmlâš sämikielâ áámmát-  já  reesuurskuávdáá pargokielah láá sämikielâ sehe suomâkielâ já ruotâ/tárukielâ. Áámmát- já reesuurskuávdáá pargon lii oovtâst sämitiggijn ohtsâštaveeennâmlâš kielâoovtâstpargo nanodem já ovdedem, sämikielâ nanodem já ovdedem nuuvt, et jieškoteuv kielâjuávhu ohtâgâslâš táárbuh, hástuseh já naavcah váldojeh vuotân, sehe sämikielâ virkosmittem já turvim puátteevuođâst.</p>
    <p>Kielâpargee  lii  palvâluskoskâvuođâst  Suomâ  sämitiigán  já  pälkki  miärášuvá  Suomâ  sämitige pálkkááttemvuáháduv vátávâšvuodâtaasij V/II mield (vuáđupälkki 2 110,20   eurod/mp).  Vuáđupäälhi</p>
    <p>lasseen máksojeh 24 % sämikuávlu  lase já pargohárjánem mield miärášuvvee hárjánemlaseh. Toimâsaje lii sämitige monnii toimâsaajeest tâi sopâmuš mield eres saajeest.   <em type="bold">Ucâmušâid lahtosijdiskuin kalga toimâttiđ Suomâ sämitige čäällimkoodán 10.7.2015 tme 16.00 räi  čujottâssáin:  Sajos,  99870  Aanaar.</em>  Lasetiäđuid  pargoost  adelává  kielâtorvočällee  Siiri </p>
    <p>Jomppanen siiri.jomppanen@samediggi.fi já má. kielâaašijčällee Marko Marjomaa marko.marjomaa@samediggi.fi. Sämitige tooimân puáhtá uápásmuđ nettičujottâsâst www.samediggi.fi.</p>
    <p>Anarist 18.6.2015  Sämitigge</p>
  </body>
</document>
