<document xml:lang="smn" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>513</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2351&amp;Itemid=10</origFileName><parallel_text xml:lang="fin" location="gollegiella_saannot.pdf"/><parallel_text xml:lang="sme" location="gollegiella_njuolggadusat.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">TAVE-EENNÂMLÂŠ SÄÄMI KIELÂPALHÂŠUME – KOLLEKIELÂ NJUOLGÂDUSAH </em></p>
<p><em type="bold">1 § Vuáđudem </em>Tave-eennâmlâš säämi kielâpalhâšume láá vuáđudâm sämiaašijn Taažâst, Ruotâst já Suomâst västideijee  ministereh  já  täi  enâmij  sämitigij  saavâjođetteijeeh.  Palhâšume  nommâ  lii  Tave-eennâmlâš säämi kielâpalhâšume – Kollekielâ. </p>
<p>Palhâšume juáhhoo jyehi nube ive vuoččin 2004 rääjist.</p>
<p><em type="bold">2 §. Ulme </em>Kielâpalhâšume ulmen lii vaikuttiđ sämikielâ oovdedmân tâi siäilumân Taažâst, Ruotâst, Suomâst já Ruošâst.  </p>
<p><em type="bold">3 § Palhâšume uážžoo </em>Kielâpalhâšume  mieđettuvvoo ovtâskâs ulmuid tâi  siärvušáid,  moh  láá  finnim  áánsuid toimâmáin merhâšittee vuovvijn sämikielâ oovdedmân tâi siäilutmân.  Kielâpalhâšume  puáhtá  uáivildiđ  pargoid,  moh  sajaduveh  uáli  vijđht  jieškote-uvlágán  toimâsuorgijd.  </p>
<p>Palhâšume sume puáhtá jyehiđ maaŋgâ palhâšumeuážžoo kooskâ.</p>
<p><em type="bold">4 § Palhâšume summe </em>Palhâšume summe lii puohnâssân 15.000 eurod. Palhâšume summe tärhistuvvoo jyehi kuuđâd ive Tave-eennâmlâš sämiaašij virgealmaiorgaan algust. </p>
<p>Palhâšumeuážžoo västid jieš máhđulii viärust.</p>
<p><em type="bold">5 § Árvuštâllâmkomitea </em>Kielâpalhâšume  várás asâttuvvoo árvuštâllâmkomitea,  mii  väljee palhâšumeuážžoid. Árvuštâllâmkomiteast láá ohtsis vittâ jeessân. Säämi parlamentaarlâš rääđi noomât nelji jeessân jyehi niäljád ive já  palhâšume  adeleijee  eennâm  oovtâ  jeessân  jyehi  nube  ive.  Árvuštâllâmkomitea  noomâd saavâjođetteijee. </p>
<p>Árvuštâllâmkomiteast kalga  leđe  vuáđulâš äššitubdâmuš sämikielâst, kielâpargoost sehe sämikulttuurist  já  ohtsâškodde-elimist.  Árvuštâllâmkomitea  jeessân  ij  pyevti  leđe  iävtukkâssân palhâšumeuážžon.</p>
<p>Palhešume luovâttemtilálâšvuođâ iššeedeennâm puávdee čuákán vuosmuu čuákkim  já västid čäällimkoddepargoin.</p>
<p>Árvuštâllâmkomitea jesâneh kalgeh leđe jiešráđáliih já pelettemeh pargostis</p>
<p><em type="bold">6 § Kulluuttâs </em>Árvuštâllâmkomitea kullut vuovâs vuovvijn Tave-eennâmlâš säämi kielâpalhâšuumeest – Kollekielâst já toos kullee almos iävtuttâstoohâmvuoigâdvuođâst.   </p>
<p><em type="bold">7 § Palhâšume jyehim </em>Palhâšume juáhhoo sämiaašijn västideijee ministerij já sämitigij saavâjođetteijei ohtsâš čuákkimist árvuštâllâmkomitea iävtuttem kirjálâš agâstâlmij vuáđuld. </p>
<p><em type="bold">8 § Ruuđah </em>Taažâ, Ruotâ já Suomâ haldâttâsah mieđetteh ruuđâ palhâšemsume já ton haldâšem várás. Ruttâdmist västid Taažâ, Suomâ já Ruotâ, kiärdoonáál mainâšum oornigist.  </p>
<p><em type="bold">9 § Njuolgâdusâi nubástuttem </em>Täid njuolgâdusâid já palhâšemsume pyehtih nubástuttiđ Taažâ, Ruotâ já Suomâ sämiaašijn västideijee ministereh já täi enâmij sämitigij saavâjođetteijeeh.  </p>
<p xml:lang="vep">---</p>
<p>Täi njuolgâdusâi sajan, maid sämiaašijn västideijee ministereh já sämitigij saavâjođetteijeeh láá nanodâm kirjálávt skammâmáánust 2011, puátih 22  peeivi skammâmáánu 2010  nanodum  njuolgâdusah.</p>
<p><em type="bold">TAVE-EENNÂMLÂŠ SÄÄMI KIELÂPALHÂŠUME – KOLLEKIELÂ RAAVÂNJUOLGÂDUS </em></p>
<p><em type="bold">1 § Árvuštâllâmkomitea </em>Árvuštâllâmkomitea kalga porgâđ jiešráđálávt. Árvuštâllâmkomitea  huolât  iävtukkâsâi  noomâtmist, árvuštâllâm  já  palhâšumeuážžoo vaaljâ kyeskee keevâtlâš tooimâin.  Miärádâsâin tuálloo pevdikirje. Árvuštâllâmkomitea lii meridemváldálâš, ko kulmâ jeessân láá mieldi čuákkimist. Miärádâsah tahhojeh oovtkiärdánis jienâieenâblovvoin. Jis jienah juáháseh táásá, raađhâš vyerbi. </p>
<p><em type="bold">2 § Iävtuttâstoohâmvuoigâdvuotâ já iävtukkâsâi nomâttem </em>Iävtuttâstoohâmvuoigâdvuotâ<em type="bold">  </em>kulá  Taažâ,  Ruotâ, Suomâ  já  Ruošâ  aalmugjesânân,  siärvušân,  lájádâsân  já  virgeomâháid.  Meid  árvuštâllâmkomiteast  lii  iävtuttâstoohâmvuoigâdvuotâ.  Árvuštâllâmkomitea kalga viggâđ toos, et iänááš kielâjuávhuh láá mieldi iävtukkâsâid noomâttijn.      </p>
<p><em type="bold">3 § Palhâšumeuážžoo</em>  Ovtâskâsolmožin uáivilduvvojeh meiddei ovtâskâsulmuin šaddee juávhuh. Siärvušijn uáivlduvvojeh meiddei seervih já lájádâsah.  </p>
<p><em type="bold">4 § Äigitavlu </em>Árvuštâllâmkomitea kieđâvuš  iävtuttâsâid  nuuvt, et tot puáhtá  májemustáá 30 peeivi čočhâmáánu almottiđ Tave-eennâmlâš sämiaašij virgealmaiorgaanân miärádâsâs, mast láá kirjáliih agâstâlmeh.  </p>
<p><em type="bold">5 § Kunneekirje/plaakaat</em> Tave-eennâmlâš sämiaašij virgealmaiorgaan västid kunneekirje/plaakaat rähtimist.  </p>
<p><em type="bold">6 § Haldâšem </em>Haaldâšmist uáivilduvvoo árvuštâllâmkomitea pargo, moos kuleh palhâšume kuulluuttem,  iävtukkâsâi  nomâttem  já kirjálij agâstâlmij rähtim palhâšumeuážžoo vaaljâ várás,  sehe palhâšumeuážžoo já árvuštâllâmkomitea saavâjođetteijee mätkikoloh palhâšumejyehimtilálâšvuotân.  Palhâšuumeest kalga vuosâsajasávt almottiđ ovdâmerkkân haldâttâsâi já sämitigij internetsiijđoin já lostâtiäđáttâssân.  </p>
<p><em type="bold">7 § Ruttâtuálu hoittám </em>Čielgiittâsâi, ruttâtuálu hoittám já haldâšemkoloi tärhistem kalga tábáhtuđ šiev ruttâtuáluvyevi mieldi. Čielgiittâs kalga toohâđ Tave-eennâmlâš sämiaašij virgealmaiorgaanân. </p>
<p><em type="bold">8 § Ravvui nubástuttem </em>Tave-eennâmlâš sämiaašij virgealmaiorgaan puáhtá nubástuttiđ taam raavânjuolgâdus. <em type="bold"> </em></p>
<p>- - - Taan raavânjuolgâdus sajan, mii lii nanodum kirjálâš monâttâlmist 29.2.2008, puátá 1 peeivi syeinimáánu 2004 nanodum raavânjuolgâdus.</p>
</body></document>