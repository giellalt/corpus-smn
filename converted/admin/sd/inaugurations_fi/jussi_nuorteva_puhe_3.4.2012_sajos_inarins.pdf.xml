<document xml:lang="smn" id="no_id">
  <header>
    <title>Nuorttâlâšsiijdâ arkkâduv luovâttem Sämiarkkâdâhân</title>
    <genre code="admin"/>
    <author>
      <person firstname="Jussi" lastname="Nuorteva" sex="m" born="" nationality="FI"/>
    </author>
    <year>2012</year>
    <wordcount>739</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1812&amp;Itemid=10</origFileName>
    <parallel_text xml:lang="eng" location="jussi_nuorteva_puhe_3.4.2012_sajos_engl.pdf"/>
    <parallel_text xml:lang="sme" location="jussi_nuorteva_puhe_3.4.2012_sajos_pohjoiss.pdf"/>
    <parallel_text xml:lang="sms" location="jussi_nuorteva_puhe_3.4.2012_sajos_koltans.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Nuorttâlâšsiijdâ arkkâduv luovâttem Sämiarkkâdâhân Jussi Nuorteva, uáivihovdâ, staatâarkkâduvtipšoo </em>
    </p>
    <p>Kunnijâttum täsivääldi president, ohjelmhovdâ Haukio, áárvustoonnum Sämitige</p>
    <p>saavâjođetteijee, pyereh lekkâmjuhlekyesih.</p>
    <p>Suomâ arkkâduvâid ovdâsteijee arkkâduvâi peeivi toimâkodde valjij ive 2006 arkkâdâhtahhoon</p>
    <p>nuorttâsämmilij kuhesáigásii ovdâsteijee já nuorttâsämmilâš kulttuur aitârdeijee <em type="bold">Matti Sverloff</em> </p>
    <p>arkkâduv luovâttem arkkâdâhlájádâsân. Siämmáá ive jáámmám Sverloff lâi asâttâm luovâttem</p>
    <p>iähtun ton, et arkkâdâh sirdoo sämmilij jieijâs arkkâdâhân talle, ko taggaar motomin valmâštuvá</p>
    <p>sämikuávlun. Juurdâ sämiarkkâduvâst lâi ovdláhháá ittáám uáinusân arkkâdâhlájádâs já</p>
    <p>Sämitige koskâsijn savâstâlmijn. Ohtsâš ulmen lâi asâttum, et sämmilij äššikirjálii kulttuuräärbi</p>
    <p>kalga siäiluttiđ sämikuávlust. Tađe várás kolgâččij vuáđudiđ sämiarkkâduv siämmáá náálá ko</p>
    <p>lâi jo vuáđudum Taažâ Kuovdâkiäinun.</p>
    <p>Sämmilij arkkâdâhärbivyevi symbool lii masa legendaarsâš sajattuv uážžum Piäccám</p>
    <p>Syennjilsiijdâ nuorttâsämmilij toovláš arkkâdâh. Ton puárásumos äššikirje lii ive 1601 já</p>
    <p>vorrâsumos ive 1775. Mávsulumoseh láá Ruošâ kiäisárij vuáláčäällim äššikirjeh. Toh</p>
    <p>kieđâvušeh eres lasseen Syennjilsiijdâ já Piäccám nuorttâsämmilij sajattuv já vuoigâdvuođâid.</p>
    <p>Äššikirjeh láá huolâlávt lijmejum maŋaluvâi nubbijdsis kiddâ já kiessum rullân. Rullâ lii</p>
    <p>toppum muorâst rahtum skuápu siisâ. Skuápuh láá ivijmield uđâsmittum já tááláá pecimuorâst</p>
    <p>kuuppum skuápun lii skuážurdum vuođâloho 1865, mii lii eeppidhánná ton rähtimihe.</p>
    <p>Syennjil nuorttâlâšsiijdâ arkkâdâh lâi huolâlávt aitârdum aarni, nuorttâsämmilij vuoigâdvuođâi</p>
    <p>vuáđukirje. Muštâluvvoo, et ton sajaduv tiettii häävild tuše kulmâ lyetittittee almaa. Ko kiinii</p>
    <p>sist jaamij, te väljejii iäráseh uđđâ lyetittittee almaa suu sajan. Návt arkkâduv siäiluttii ihečuođij</p>
    <p>miätá.</p>
    <p>Tiätu Syennjilsiijdâ arkkâduvâst poođij vijđásubbooht tobdosin iäskán 1920-lovo loopâst.</p>
    <p>Stuorrâ ánsu tast kulá eennâmtiettee <em type="bold">Väinö Tannerân</em>. Sun lâi 1910-lovvoost toimâm kyevti </p>
    <p>vuáđulâš pargo porgâm staatâi koskâsii puásuikuáttumkomitea saavâjođetteijen. Tanner lâi aassâm maaŋgâid iivijd Säämi puásuitipšomkuávlust já oppâm tubdâđ já anneeđ áárvust</p>
    <p>sämmilij kulttuur. Suu jođettem puásuikuáttumkomitea vijđes smiettâmuš já ton valmâštâlmist</p>
    <p>nuurrum amnâstuvâst, láá mittedmeddum mielâkiddiivááh dokumenteh poccui kuáđutmist já</p>
    <p>toos lohtâseijee varriistâlmist já eres kuáđuttemvuáháduvâin.</p>
    <p>Ive 1923 rääjist Väinö Tanner tooimâi staatâgeologin já västidij malmâucâmist Piäcámist, mii</p>
    <p>lohtui Suomân Tarto ráávhust ive 1920. Mađhijdis ääigi sun uápásmui nuorttâsämmilij elimân</p>
    <p>eres lasseen Syennjil, Piäccám, Myeđhi, Njiävđám já Paččvei kuávluin. Ive 1929 almostui</p>
    <p>Tanner vuáttámuššáid já huámášuumijd vuáđuduvvee ruotâkielâlâš, paijeel 500 siijđo vijđosâš</p>
    <p>tutkâmuš Piäccám nuorttâsämmilij elimist.</p>
    <p>Syennjilsiijdâ arkkâdâh šoodâi tutkâmušâin tobdosin 1930-lovo aalgâst. Piäccám sundee <em type="bold">F.W. </em></p>
    <p><em type="bold">Planting</em> adelij ive 1931 muorâskuápu siste lamaš arkkâduv luoihâsin Piäcámist kolliistâllâm </p>
    <p>išesisminister <em type="bold">Niilo Sooljan</em>, kote tuálvui amnâstuv Helsigân tutkâmnáál. Ko tast lijjii valdum </p>
    <p>fotostaatkopioh, te algâalgâliih äššikirjeh skuápuinis macâttuvvojii muádi ive keččin</p>
    <p>Syennjilsiijdân.</p>
    <p>Tälvisuáđi ääigi Piäccám nuorttâlâšsiijdâi ässeeh evakistojii suáđi vyelni meddâl. Syennjilsiijdâ</p>
    <p>nuorttâlâšah sirdojii vistig Tervolan já tobbeen äiginis Čevetjáávrán. Epidii, et arkkâdâh ličij</p>
    <p>tuššâm suáđi ääigi, mut návt ij kuittâg keevvâm. Piäccám kuávlust toimâm maajuur <em type="bold">Matti </em></p>
    <p><em type="bold">Tiitola</em> muštâlij Staatâarkkâdâhân – ađai tááláá Aalmuglâšarkkâdâhân – 9.3.1942 čäällim </p>
    <p>reivâinis, et sun lâi juovlâmáánust 1939 evakistem olášuttem ohtâvuođâst uážžum haldusis</p>
    <p>nuorttâlâšsiijdâ arkkâduv, mii lâi muorâskuápust. Tot vuolgâttui tastoo Ruávinjaargân Laapi</p>
    <p>Räjikosáttâhân, mon tuulâkierdee siäluttemvistáást tom siäiluttii suáđi ääigi. Tiitola čaalij</p>
    <p>meerridmistis, et jis Piäccám siäiluččij Suomâ uássin, te sun macâttičij arkkâduv Syennjilsiijdâ</p>
    <p>siijdâpuárásumosân. Jis Piäccám monâttuvvoo, te sun luovâttičij arkkâduv staatâarkkâdâhân.</p>
    <p>Návt meid tábáhtui, ko Piäccám lâi lopâlávt monâttum.</p>
    <p>Nuorttâlâšsiijdâ arkkâduv luovâttem staatâarkkâdâhân ij lamaš Syennjilsiijdâ nuorttâlâšâi</p>
    <p>tiäđust já nuuvt ton tile vájáldui luuvij iivij ááigán. Ko ive 1996 sämimuseo Siijdâst riemmii</p>
    <p>čokkiđ amnâstuv <span type="quote" xml:lang="fkv">“Kolttaelämää”</span>-čáitálmâs várás, te muštâlij Helsig ollâopâttuv</p>
    <p>kulttuureennâtiettuu professor <em type="bold">Kalevi Rikkinen</em>, et nuorttâlâšsiijdâ arkkâdâh lii ááimuin </p>
    <p>Aalmuglâšarkkâduvâst. Sun lâi kiddim toos huámášume, ko lâi tutkâm Suomâ tiettuu historjá</p>
    <p>várás eennâmtiettee Väinö Tanner. Nuorttâlâšarkkâdâh lâi talle luptânâm uáinusân ton</p>
    <p>ohtâvuođâst. Kenski tondiet pyehtip jurdâččiđ, et arkkâduv uđđâsist kavnâm lâi koskâlávt še</p>
    <p>sämmilij pirrâduvâst čyeti ihheed tassaaš pargoos algâttâm já sii kulttuur já eellimhäämi čuuvtij</p>
    <p xml:lang="fin">áárvustannaam Väinö Tannerin ánsu.</p>
    <p>Nuorttâlâšsiijdâ arkkâduv sistetoollâm muorâskuáppu já ton äššikiirjijn valdum kopio lijjii taan</p>
    <p>luholii kávnus áánsust uáinimnáál Siijdâst 1.4.1998 lehâstum čáitálmâsâst. Nuorttâlâšâi</p>
    <p>luáttámušalmai <em type="bold">Pekka Fofanoff</em> oovdânpuovtij meiddei tuoivuu, et algâalgâlâš arkkâdâh </p>
    <p>puohtuuččij Čevetjáávrán sivnedemnáál nuorttâsämmilij juhleest. Aalmuglâšarkkâdâh mieđâi</p>
    <p>toos já eeči Ambrosius sivnedij arkkâduv juhleliturgia maŋa Čevetjäävri kirhoost Pasotteijee</p>
    <p>Trifon Piäccámlii possijdvajâldemjuhle ohtâvuođâst 29.8.1998. Nuorttâsämmilij Saa’mi</p>
    <p>Nu’ettist tábáhtus kovvejuvvoo návt: <em type="italic">“Taat lâi vuossâmuš kerdi Piäcámist vyelgim maŋa ive </em></p>
    <p>
      <em type="italic">1939, ko legendaarlâš, ollásávt lappâsân jurdemâm Syennjilsiijdâ arkkâdâh tsaarij </em>
    </p>
    <p><em type="italic">vuáláčäällim gramotainis lâi kuldâlâddâmnáálá uáinusist. Puddâ lâi juhlelâš já herkki</em>.<em type="italic">”</em> Siijdâ </p>
    <p>čáitálmâs maŋa Aalmuglâšarkkâdâh skeŋkkij nuorttâsämmilij arkkâduv sistetoollâm</p>
    <p>muorâskuápu sämimuseo Siijdân. Algâalgâliih äššikirjeh tastoo macâttuvvojii</p>
    <p>Aalmuglâšarkkâdâhân Helsigân.</p>
    <p>Pyereh juhlekyesih: Onne Syennjilsiijdâ nuorttâsämmilij arkkâdâh lii maccâm sämikuávlun.</p>
    <p>Arkkâdâhlájádâs lii meridâm soijiđ nuorttâsämmilij algâalgâlii arkkâduv pisovávt siäiluttemnáál</p>
    <p>kulttuurkuávdáš Sajosist taan ive aalgâst tooimâs algâttâm Sämiarkkâduvâst. Piivdám, et</p>
    <p>Sämitige saavâjođetteijee <em type="bold">Klemetti Näkkäläjärvi</em>, nuorttâsämmilij luáttámušalmai <em type="bold">Veikko </em></p>
    <p><em type="bold">Feodoroff</em> já Sämiarkkâduvâst västideijee arkkâdâhlájádâs totkee <em type="bold">Suvi Kivelä</em> väldih vuástá </p>
    <p>taan áinoošlajâsii arkkâduv. Siämmást almottâm, et meiddei jieččân sänivuáru aalgâst</p>
    <p>mainâšum <em type="bold">Matti Sverloff</em> nuorttâsämmilij kulttuuräärbi já Syennjil mainâsijd sistetuállee </p>
    <p>priivaatarkkâdâh sirdâšuvá kiiđâ ääigi suu táátu mield Oulu eennâmkoddearkkâduvâst</p>
    <p>Sämiarkkâdâhân.</p>
  </body>
</document>
