<document xml:lang="smn" id="no_id"><header><title>Egil Olli speech</title><genre code="admin"/><author><unknown/></author><year>2012</year><wordcount>327</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1806&amp;Itemid=10</origFileName><parallel_text xml:lang="sms" location="egil_olli_puhe_3.4.2012_sajos_koltans.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p><em type="bold">Tiervuođah Sämitige vaaljâpaje 2012–2015 lekkâmân já Säämi kulttuurkuávdáš Sajos vihkâmávutuáloid cuáŋuimáánu 3. p. 2012 Anarist </em></p>
<p>Sämitiggepresident já Säämi parlamentaarlâš rääđi president Egil Olli</p>
<p>Suomâ täsivääldi president, Sämitige saavâjođetteijee, Sämitige airâseh, eres kyesih !</p>
<p>Mun halijdâm kijtteđ ko leppeđ povdim muu servâđ Sämitige vaaljâpaje 2012–2015 lekkâmân já säämi</p>
<p>kulttuurkuávdáá vihkâmávutuáloid. Munjin lii kunnen Taažâpele Sämitige já Säämi parlamentaarlâš</p>
<p>rääđi ovdâsteijen peessâđ leđe kyessin  tääbbin  taan ilopeeivi.</p>
<p>Motomijd iivijd täst ovdil lâi historjállâš tábáhtus Suomâ sämmiláid ko vuossâmuš sämitigge lehâstui.</p>
<p>Sämitigge lii-uv ive 1996 aalgâst jieijâs lavváin vuáđudum sämmilij aalmugvaljim orgaan. Tađe ovdil,</p>
<p>iivijn 1973 – 1995, tooimâi Säämi Parlament. Sämitigge lii sämmilij alemus politiiklâš orgaan já</p>
<p>oovdânpuáhtá sämmilij virgálii uáinu sii kyeskee aašijn. Aalmugvaljim orgaan pehti láččoo</p>
<p>máhđulâšvuotâ pyerebeht kulâttâllâđ virgeomâhijguin, já meid máhđulâšvuotâ nanosubbooht</p>
<p>vaikuttiđ sämmilij aššijd já vuoigâdvuođáid. Taažâ pele Sämitige peeleest tuáivum luho uđđâ já</p>
<p>uđđâsist väljejum airâsáid toid tehálaš toimáid moiguin tij kolgâvetteđ porgâđ puáttee áigáduvâst. Tääl</p>
<p>algâttuvvoo pargo mast láá sehe máhđulâšvuođah já hástuseh.</p>
<p>Mist sämmilijn láá ennuv ohtsiih hástuseh, já tondiet tarbâšuvvoo-uv oovtâstpargo še raajij rasta.</p>
<p>Sämmilijn lii lamaš jo kuhheeb ääigi oovtâstpargo sierânâs raajij rasta asâttâsâi já organisaatioi pehti.</p>
<p>Puárásumos tain lii Sämirääđi mii asâttui jo ive 1956. Uđđâsumos oovtâstpargoasâttâs lii oppeet Säämi</p>
<p>parlamentaarlâš rääđi, mii asâttui ive 2000, já mii lii sämitigij parlamentaarlâš oovtâstpargo-orgaan mast láá</p>
<p>še Ruošapele sämmiliih pissoo uáslisten. Säämi parlamentaarlâš rääđi pargoid kuleh ääših moh kyeskih</p>
<p>sämmilijd staatâi raajij rasta. Ko tääl Sämitigge lävkkee uđđâ áigádâhân, te must láá vuárdámušah já</p>
<p>tuoivâ et tij ain leppeđ kiärguseh huolâttiđ já västidiđ mii oovtâstpargoost Säämi parlamentaarlâš</p>
<p>rääđist.</p>
<p>Mun ilodâm čuuvtij uásálistiđ tii uđđâ säämi kulttuurkuávdáá vihkâmávutuáloid. Ij lah väädis leđe</p>
<p>oovtuáivilist toiguin kiäh eteh et taat lii hirmástuttee mučis táálu. Arkkitehteh já iäráseh kiäh láá lamaš</p>
<p>fáárust táálu hammiimist, láá tuođâi porgâm šiev pargo. Sämmiliih Suomâst láá tääl uážžum eromâš</p>
<p>mučis táálu. Tääl lii tij tyehin tevdiđ taan táálun siskáldâs.</p>
<p>Täi sanijguim tuáivum Sämitige airâsáid luho puáttee áigáduv pargoiguin já tuáivum tijjân puohháid</p>
<p>luho täin uđđâ kulttuurkuávdáin.</p>
<p>Takkâ !</p>
</body></document>