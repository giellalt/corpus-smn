<document xml:lang="smn" id="no_id"><header><title>Taaidâtyejeh Säämi kulttuurkuávdáš Sajosist</title><genre code="admin"/><author><person firstname="Marja" lastname="Helander" sex="f" born="" nationality=""/></author><translator><unknown/></translator><translated_from xml:lang="fin"/><year>unknown</year><wordcount>348</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1831&amp;Itemid=10</origFileName><parallel_text xml:lang="fin" location="marja_helander_tiedote_suomi.pdf"/><parallel_text xml:lang="sme" location="marja_helander_tiedote_pohjoissaame.pdf"/><parallel_text xml:lang="sms" location="marja_helander_tiedote_koltansaame.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="isl"><em type="bold">MARJA HELAND ER </em></p>
<p><em type="bold">Taaidâtyejeh S äämi kulttuurkuávdáš S ajosist S taatâ taaidâčuágáldâh / S taatâ taaidâtyejitoimâkode tiilámtyejeh </em></p>
<p xml:lang="swe"><em type="bold"><span type="quote">“Tuoddârist”</span>  </em></p>
<p>Piegâ cäimim, ohtuunis laajišsuávvááh láá muu jiegâlâš päikkienâdâh. Toh láá cieggâm muu mielân jo pärnivuođâ čuoigâmmaađhijn, iäččán šoddâmkuávluin Ucjuuvâst. Laajišsuávváá sierânâsjiešvuotâ lii ton pyellim še vorâsin tâi jiäŋŋum häämist. Nuuvtpa tot lii tovle jieijâs uásild adelâm máhđulâšvuođâ säämi puásuituálu já aassâm vijđánmân tuodârpajosáid.   Tuoddârist -čuovâtuáiján lam halijdâm sirdeđ laajišsuávvái häämi, pyehtiđ pitá meccikuávlust Aanaar sijdáid. Ko čuovâ páštá tyejeest, te tot lááčá assosiaatioid meid kolgee juuhân já kenski joba kuovsâkkâssáid-uv.</p>
<p xml:lang="swe"><em type="bold"><span type="quote">“Nuuvt puoh šiärrájeh”</span> </em></p>
<p>Kyevtiuásásâš tyeji uážui aalgâ ucjuvlii iäččán Piera Johannes Helander škoovlâst 1950-lovvoost nuurrâm Säämi šaddoin. Šadoh lijjii kuškâdum já kiddejum nommâkilgolijguin herbaarion ađai šaddočuágáldâhân. Jyehi šaddo lâi tárkká tieđâlávt luokittâllum jieijâs juávkun. M ovtáskim ton ruossâlâsvuođâst, mii lâi šadoi muččâdvuođâ já maaŋgâhámásâšvuođâ sehe ulmuu luokittâllâm- já luávkkudemtáárbu kooskâst. Siämmást mielân pajanii sämmilij historjá já viggâmušah luokittâllâđ sämmilijd vyeleeb náálán kullen. Vala 1930-lovvoost Aanaarjäävri Hävdieennâmsuollust láá kuáivum sämmilij uáiviskáálžuid näliopâlâš tutkâmušâi várás (skáálžuh láá tastoo macâttum).</p>
<p>Tuáiján láá kovvejum 30 onnáápeeivi sämmilii. Vuáđđun lii Statistiikkuávdáá já Sämitige vaaljâlävdikode ive 2011 statistiik. Tast Suomâ suullân 10 000 sämmilâžžâd láá juohum ahejuávhui mield sämikuávlust ässeid, Suomâ eres kuávluin ässeid sehe olgoenâmijn ässeid. Ulmuuh láá še juohum eenikielâ mield. Kielâlâš jyehim lii kuittâg váddásub äšši: Sämitige mield statistiikâid kalga anneeđ tuše sunde adeleijen, ko vuálá 18-ihásij eenikielâ almottem tábáhtuvá masa sattummield já jienâvuoigâdvuođâlijn-uv maaŋgah kyeđđih almoothánnáá eenikielâs. Ulmuu eenikiellân luvâttâlmân merkkejuvvoo talle suomâkielâ. Ton lasseen maaŋgah tobdeh jieijâs kyevtkielâlâžžân.</p>
<p>M uu kuvvim 30 ulmuu ahe-, kielâ- já aassâmsajeuásih västideh prosentuaallávt taan ovdeláá mainâšum statistiik faktaid. Jyehi ulmuu paaldâst lii siemin šaddočuágáldâhânkilgool, mast čiälgá eres lasseen ulmuu aassâmsaje já eenikielâ. M ietimielâlávt-uv juurdâštijn tuše 10 olmožid 30:st sárnuh eenikielânis sämikielâ, já taan love ulmuu juávkun šiättá fáárun tuše ohtâ aanaarkielâ já ohtâ nuorttâkielâ sárnoo olmooš. Kuuvij ulmuuh láá še miäruštâllum tieđâlávt já oovtčielgiittâslávt  Homo sapiens -šlaajân kullen, vyestičaskosin puáris nälimiäruštâlmáid, moh onnii sämmilijd vyeleeb näällán kullen.</p>
<p>Tyeje nubbe uási lii stuorrâ čuovâkove, mast tuodârenâduv oolâ láá kovvejum taah herbaario šadoh. Toh hämmejeh ornamentlágán ase mii oŋâttuš oolmij kuávlun, luovvânmáin miäruštâllâm já luokittâllâm čulhoost.</p>
</body></document>