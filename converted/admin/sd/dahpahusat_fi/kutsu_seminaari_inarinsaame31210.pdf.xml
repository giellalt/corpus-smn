<document xml:lang="smn" id="no_id"><header><title>Povdiittâs sämikulttuur suojâlem suomâst-seminaarân</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2010</year><wordcount>296</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1396&amp;Itemid=10</origFileName><parallel_text xml:lang="fin" location="kutsu_seminaari_suomi_31210.pdf"/><parallel_text xml:lang="sme" location="kutsu_pohjoissaame31210.pdf"/><parallel_text xml:lang="sms" location="kutsu_seminaari312koltta.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="vep">15.11.2010</p>
<p xml:lang="vep"><em type="bold">POVDIITTÂS SÄMIKULTTUUR SUOJÂLEM SUOMÂST –SEMINAARÂN </em></p>
<p><em type="bold">Äigi: 3.12.2010 tijme 8:00-12:00 Saje: Levi, Hotelli Levitunturi,  Levintie 1590 Sirkka. Čuákkimsali 1. </em></p>
<p>Sämitigge  puávdee  lieggâsávt  sämikulttuurân  mielâkiddiivâšvuođâ  tobdee  sämmilijd  já  sämiseervijd  sämikulttuur  suojâlem  Suomâst  kieđâvuššee  seminaarân  Levin.  Seminaar  uáivilin  lii  adeliđ kove sämikulttuur jieškote-uv uásisuorgijn já ohtsâškodálijn hástusijn.</p>
<p>Seminaar  ohtâvuođâst  keigejuvvoo  vuossâmuš  Säämi  kielâtaho-palhâšume.  Tilálâšvuotâ  lii  historjállâš. Säämi kielâtaho-palhâšume lii áinoošlajâsâš palhâšume mailmist. Sämitigge lii vuáđudâm säämi  kielâtaho-palhâšume,  mon  uáivilin  lii  adeliđ  tubdâstâs  sämikielâlij  palvâlusâi  já  sämikielâ sajattuv  oovdedmân  toohum  ánsuliist  pargoost  Suomâst.  Sämikieláin  uáilduvvoo  tave-,  aanaar-  já nuorttâsämikielâ.  Palhâšume  uáivilin  lii  movtijdittiđ  palhâšume  uážžoo  pyerediđ  ovdiist-uv  sämikielâ pyerrin toohum pargo já movtijdittiđ puohâid virgeomâháid pyerediđ sämikielâ sajattuv. Säämi  kielâtaho-palhâšume  uážžoo  lii  valjim  säämi  kielârääđi.  Säämi  kielâtaho  palhâšume  lii  taaidâpalhâšume, mii kalga spejâlistiđ sämikielâ já kulttuur riggoduv já maaŋgânálásâšvuođâ. Palhâšume  muttâšuvá  ihásávt  já  ton  rähtimist  västid  Sámi  Duodji  ry  valjim  sämitaaidâr  tâi  -tuáijár. Palhâšume  kenigit  uážžoo  juátkiđ  pargo  sämikielâ  sajattuv  já  sämikielâlij  palvâlusâi  pyereedmân. Palhâšume luovât kulttuur- já valastâllâmminister Stefan Wallin.</p>
<p>Lasetiäđuid  tilálâšvuođâst  addel  sämitige  kielâtorvočällee  Siiri  Jomppanen  säämi  kielâtahopalhâšume  uásild  (siiri.jomppanen@samediggi.fi,  +38  (0)10  839  3111)  sehe  ubâ  seminaar  uásild saavâjođetteijee Klemetti Näkkäläjärvi (klemetti.nakkalajarvi@samediggi.fi, +358 505242109).</p>
<p>Kähvikuásuttem  keežild  táttup  almottâttâđ  seminaarân  <em type="bold">29.11.2010  räi</em>  čujottâsân su</p>
<p xml:lang="fin">vi.juntunen@samediggi.fi.</p>
<p xml:lang="est">SEMINAAR OHJELM</p>
<p>8:00-8:30   Iiđeedkähvi   8:30-8:40 Seminaar lehâstem  Sämitige kulttuurlävdikode värisaavâjođetteijee Tuomas Aslak Juuso</p>
<p>8:40-9:00 Sämmilij immateriaallii kulttuuräärbi suojâlem Suomâst  Sämitige saavâjođetteijee Klemetti Näkkäläjärvi</p>
<p>9:00-9:20 Säämi immateriaallii kulttuuräärbi suojâlem Suomâst  Sämimuseo Siijdâ jođetteijee Tarmo Jomppanen</p>
<p>9:20-9:45 Säämi tyeji já ton ohtsâškode hástuseh  Sámi Duodji saavâjođetteijee Rauna Triumf</p>
<p>9:45-10.05  Säämi juáigusmuusik   jyeigee, sämitige stiivrâ jeessân Petra Magga-Vars</p>
<p>Juáigus  Petra Magga-Vars já Tuomas Aslak Juuso</p>
<p>10.15-10.35   Sämikielâ kulttuurärbin (TBC)</p>
<p>10.35-11.00  Savâstâllâm</p>
<p>11:00-11:15  Säämi kielâtaho palhâšume vuáđustâsah  Kielârääđi saavâjođetteijee, Erkki Lumisalmi  Kielâtaho-palhâšume rähtee sahâvuáru</p>
<p>11.15-11.20  Kielâtaho -palhâšume keigim   Kulttuurminister Stefan Wallin</p>
<p>11.20-11.35  Kielâtaho-palhâšume uážžoo sahâvuáru</p>
<p xml:lang="sms">11:35-12:00  Seminaar loppâsäänih Kulttuurminister Stefan Wallin</p>
<p>Liággâsávt tiervâpuáttim!</p>
<p>Sämitige saavâjođetteijee Klemetti Näkkäläjärvi</p>
</body></document>