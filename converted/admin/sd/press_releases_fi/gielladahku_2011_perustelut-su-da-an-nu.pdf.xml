<document xml:lang="smn" id="no_id"><header><title>Säämi kielâtaho –palhâšume vuáđustâsah</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>264</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1707&amp;Itemid=10</origFileName><parallel_text xml:lang="fin" location="gielladahku_2011_perustelut-su-da-an-nu.pdf"/><parallel_text xml:lang="sme" location="gielladahku_2011_perustelut-su-da-an-nu.pdf"/><parallel_text xml:lang="sms" location="gielladahku_2011_perustelut-su-da-an-nu.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p><em type="bold">Säämi kielâtaho </em><em type="bold">–palhâšume vuáđuStâSah </em></p>
<p>Säämi kielâtaho -palhâšume uáivilin li adeliđ tubdâstâs sämikielâlij palvâlusâi já sämikielâ sajattuv oovdedmân porgum ansuli pargoost Suomâst.</p>
<p>Säämi kielâtaho -palhâšume mieđettuvvoo Iänuduv kieldâ juávkkupeerâpeivikiäčču</p>
<p>Miessin čuávvoo agâiguin:</p>
<p>Juávkkupeerâpeivikiäčču Miessi li ánsulávt olášuttâm jieijâs tooimâst sämmilij kielâ-lijd vuoigâdvuođâid já ovdedâm sämikielâ sajattuv já ton siäilum. Juávkkupeivikiäčču</p>
<p>Miessi li ovdâmerkkâ tast, maht uccâ resurssijguin já meritiätuláin pargoin puáhtá uážžuđ ááigán merhâšittee tavvoid sämikielâ siäilumân.</p>
<p>Juávkkupeivikiäčču Miessi li toimâm Iänuduvâst 10 ihheed já ton ääigi Miessi li tipšom ivijmield aldasáid 40 sämipárnážid. Iänuduv kieldâ kulá sämikuávlun já kieldâ sämikielâlâš aalmug li uccâ ucceeblohhoon. Miessi tipšokiel ân li tavesämi-kielâ já tipšoi eenikielâ li tavesämikielâ.</p>
<p>Sämikielâi puátteevuođâ turvi mân li tehálâš, et sämipárnááh uážžuh sämi-kielâli peivitipšo. Lasseen peivitipšo vuáđuduvá sämikulttuur árvoid. Miessi lii ovdâmerhâlâš peivitipšosaje ton tááhust, et ton pargeeh láá eenikielâs peeleest sämikielâli h já ij lah lonâttâm kielâs suomâkielân, veikkâ uási párnáin láá mát-tâm sämikielâ hyeneeht. Lasseen pargeeh láá čonnâsâm paargon. Tain tipšoi čoonnâsmáin jieijâs paargon já noonâ sämikielâ- já kulttuur maaŋgâpiälásáin já njyebžilis mättimáin láá olášittum puohâi sämipárnái kielâli h vuoigâdvuođah, meid toi sämipárnái, kiäi sämikielâtáiđu li lamaš hiäđub. Meritiätuláin pargoin lii lamaš merhâšume sämikielâ siäilumân mi oppeet uáinoo tast, et vuáđuškoovlân láá puáttám ihásávt sämikielâli h uáppeeh, kiäh loheh sämikielâ tâi sämikielân.</p>
<p>Säämi kielâtaho -palhâšume uáivilin li movtijdittiđ palhâšume uážžoo pyerediđ ovdi st-uv pargo, maid pargeh sämikielâ oovdân já movtijdittiđ puohâid Iänuduv kieldâ já eres virgeomâháid pyerediđ sämikielâ sajattuv. Säämi kielâtaho palhâšume mield Iänuduv kieldâ ovdâsvástádâs sämikielâlij palvâlusâi oovdedmist lassaan.</p>
<p>Sämitigge tuáivu, et palhâšume movtijdit Iänuduv kieldâ pyerediđ sämikielâ sajattuv ovdedem kieldâ puohâin uásisuorgijn já meid eres virgeomâháid pyerediđ sämikielâlijd palvâlusâid.</p>
</body></document>
