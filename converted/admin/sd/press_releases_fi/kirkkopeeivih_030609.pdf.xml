<document xml:lang="smn" id="no_id">
  <header>
    <title>Säämi taaiđâ já tyejeh sehe ikoneh já kirkkotekstiileh säämi kirkkopeeivijn 12. – 14.6.2009 anarist</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2009</year>
    <wordcount>347</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1038&amp;Itemid=10</origFileName>
    <parallel_text xml:lang="fin" location="kirkkopaivien_taidenayttely_0306091.pdf"/>
    <parallel_text xml:lang="sme" location="girkobeivviid_daiddacajahus_0306091.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">SÄÄMI TAAIĐÂ JÁ TYEJEH SEHE IKONEH JÁ KIRKKOTEKSTIILEH  SÄÄMI KIRKKOPEEIVIJN 12. – 14.6.2009 ANARIST </em>
    </p>
    <p>Säämi  kirkkopeivij  ohjelmân  Anarist  kulá  kirholâš  tilálâšvuođâi  já  konsertij  lasseen  meiddei ollâtásásâš  taaiđâ-  já  tyejičáitálmâs,  moos  láá  puávdejum  säämi  taaidâreh  já  tuájáreh  Ruotâst, Taažâst já Suomâst. Ruotâ Suppârist uásálist <em type="italic">Britta Marakatt-Labba</em>, kiäst  láá uáinimist taavluh já kirkkotekstiileh.  <em type="italic">Rannveig  Persen</em>  Táážâ  Kárášjuuvâst  oovdânpuáhtá  čuovâkuuvijd  já  digitaallâš kollaasijd. Aanaarlâš mättim ovdâsteh <em type="italic">Aune Kuuva, Merja Aletta</em> <em type="italic">Ranttila</em> já <em type="italic">Pekka Hermanni Kyrö</em>.  Aune Kuuva ráhtám mainâsnukeh fiäránisteh luándust, nukkeid lii kuvvim čuovâkovvejeijee Martti Rikkonen. Merja Aletta Ranttila uđđâ kuuvijn uáinip eŋgâlijd. Pekka Hermanni Kyrö maalâtaavluin lii  jo  uápisin  šoddâm  meccienâdâhrealismâ  muotâtuoddârijdiskuin.  Ucjuuvlâš  <em type="italic">Outi  Pieski</em>  stuorrâ, siilkán máálájum kuuvijn lii ennuu čuovâ já säämi tyeje tobdo.  </p>
    <p>Ucjuuvâ  servikodde  lii  luoihâttâm  Aanaar  čáitálmâs  várás  <em type="italic">Päivi  Ruottis</em>  kuárrum  kirkkotekstiilijd, maid  lii  vuávám  Arkkitehttoimâttâh  Matti  Porkka  ky.  Kirkkotekstiilijd  ovdâsteh  meiddei  Laapi ortodoksâlâš servikode immeelpalvâluspihtâseh. Ko paapah toimâtteh immeelpalvâlusâid, rukkoospuudâid,  mysteerioid  tâi  eres  toimâttâsâid,  te  sii  kevttih  sierânâs  immeelpalvâluspihtâsijd. Vuáhádâh vuáđuduvá Immeel proofeet Mooses adelem ravvuid kuáruttiđ pappáid sierânâs pihtâsijd pase palvâlusâi toimâttem várás. (2. Moos.28).  Lasseen ulmuuh peessih uápásmuđ jieškote-uvlágán ortodoksâlâš immeelpalvâlusâst kevttum sakraaltiŋgáid. </p>
    <p>Eŋgâlij stuorrâ satâšem šadda käävci eŋgâlarttâsâš ikonist, maid lii máálám vihantilâš <em type="italic">Elli Tiittanen</em> <em type="italic">Veikko  Tiittas</em>  tuoijum  vuáđoid.  Tiittas  parâkode  skeŋkkim  ikoneh  heŋgâstuvvojeh  Njellim  orto<em type="italic">Topi  Ikäläis</em>  čuovâkovečáitálmâs  Tavetemppâleh  muštâl pispekode historjást já taan peeivist, nuortâ ortodoksâlâš kirho riges ärbivyevist pispekode kuávlust.  doksâkirho  sistoornân.  Čuovâkovvejeijee  </p>
    <p>Sámi Duodji ry puáhtá čáitálmâsân aktiivlâš tyejijuávhu, kiäh adeleh tyejičáittusijd. Suomâ sämmilij ohtsâš tyejiservi Sápmelaš Duodjárat ry vuáđudui ive 1975, tááláá seervi nommâ lii Sámi Duodji ry. Seervist láá toimâsajeh Anarist já Iänuduv Hettaast, main láá sehe čáitálmâsâin já vyebdimnáálá peri puigâ sämityejeh.  Lasseen tain puáhtá uástiđ säämi kirjálâšvuođâ já muusik.</p>
    <p>Čáitálmâs  leehâst  Sämitige  saavâjođetteijee  Klemetti  Näkkäläjärvi,  já  pispe  Samuel  Salmi  sivned čáitálmâs.  Lekkâmtilálâšvuotâ  uárnejuvvoo  Aanaar  markkân  vyeliškoovlâst  tuorâstuv  11.6.  tme. 19.00 puávdejum kuossijd, mut ulmuuh  láá pyereestpuáttám uápásmuđ čáitálmâsân  nuuvtá vástuppeeivi já lávurduv tme 10.00 - 20.00 sehe pasepeeivi tme 10.00 - 18.00.  Čáitálmâs pištâ tuše kulmâ peeivi, et kannat toommâđ  Anarân kirkkopeivij ääigi 12. – 14.6., jis  haalijd uápásmuđ táid tuojijd. Lasetiäđuid  addel  Anni  Näkkäläjärvi,  Sämitige  škovlim-  já  oppâmateriaaltoimâttâh,  puh.  010-839 3117.</p>
  </body>
</document>
