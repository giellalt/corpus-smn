<document xml:lang="smn" id="no_id"><header><title>Säämi kielâlávgum škoovlâst – maht tuárjum jieččân kielâ já kulttuur máttááttâsâst</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2014</year><wordcount>499</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2505&amp;Itemid=10</origFileName><parallel_text xml:lang="fin" location="27_10_2014_koulutussuun.pdf"/><parallel_text xml:lang="sme" location="27_10_2014_ps_koulutussuun.pdf"/><parallel_text xml:lang="sms" location="27_10_2014_ks_koulutussuun.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">Säämi kielâlávgum škoovlâst – maht tuárjum jieččân kielâ já kulttuur máttááttâsâst 6 oč (162 h)  </em></p>
<p><em type="bold">Škovlimvuávám </em></p>
<p>Aldamáttááttâs ohtsis 60 h uáppee jiečânâs pargo 102 h 24 h teoriamáttááttâs 36 h juávkkustivrim 102 h uáppee jiečânâs pargo (aktiivlâš pargopáájáporgâm/kirjálâšvuotâ já/teikâ essee já/teikâ oppâmpargo)</p>
<p>Sämimáttááttâs  uáivild  sämikielâ  já  sämikielâlii  sehe  sämikulttuur  máttááttâs.  Tai  tuávváást  lii prinsiip  párnái  já  nuorâi  vuoigâdvuođâst  jieijâs  etnisii  identiteetân  já  kulttuurlii  jotkuuvâšvuotân. Säämi kielâlávgummáttááttâssáin uáivildeh tom sämikielâlii máttááttâs, mast sämikielâ ij lah párnái vuossâmužžân  oppâm  eenikielâ  já  mon  ulmen  lii  nanodiđ  kielâlávt  hiäjub  vuolgâsoojijn  puáttee párnái  sämikielâ.  Kielâlávgumvuáháduv  tubdâm  já  heiviittem  sämimáttááttâsân  tuárju  meid sämikielâlii máttááttâs, mon adeleh sämikielâ eenikiellân sárnoid. Meid eenikielâlij kielâlii tuávváš lii maŋgii epiohtâlâš. Sämimáttááttâs pedagooglâš ovdedem uáivild  el. máttáátteijei áámmáttááiđu ovdedem  nuuvt,  ete  sij  pyehtih  ovdiist  pyerebeht  väldiđ  máttááttâsâst  vuotân  kielâlávt  já kulttuurlávt  epiohtâlii  uáppeejuávhu.  Sämimáttáátteijein  láá  ennuv  vuáttámušah  epiohtâlii uáppeejuávhu  máttátmist.  Maaŋgah  láá  jo  kuhháá  olášuttâm  kielâlávgum  prinsiipijd  máttááttâsâst, veikâ  máttááttâs  ij  lah  virgálávt  miäruštâllum  kielâlávguumin  máttááttâsvuáváámist.  Škovlim  taha máhđulâžžân  jieškote-uv  kuávluin  já  jieškote-uv  ahasij  párnáiguin  pargee  máttáátteijei  tiäđu  já vuáttámušâi jyehim.</p>
<p>Škovlim  ovdâsajasii  ulmen  lii  adeliđ  máttáátteijeid  máhđulâšvuođâid  ovdediđ  uđđâ  vuovijd sämikielân máttátmân já kielâ iäláskitmân škovlâpargoost, faallâđ sijjân porgâmkiedi já piergâsijd kielâlávgummáttááttâsân  keevâtlii  škovlâpargoost.  Nubbe  tehálâš  ulme  lii  ráhtádâttâm  ovdâ-  já vuáđumáttááttâs  uđđâ  máttááttâsvuáváámij  kiävtunväldimân  sämimáttááttâsâst.  Škovlim  ulmen  lii lääččiđ  pyerebijd  tiäđulonottem  vuáháduvâid  já  lasettiđ  máttááttâspargovievâ  tiäđu  lahâasâttem adelem sämimáttááttâs keevâtlijn máhđulâšvuođâin.</p>
<p>Kielâkoččâmuš sämimáttááttâsâst ana sistees kielâ siäilum ulme: jieškielâlii máttááttâs máhđulâžžân toohâm sämikielâ eenikiellân sárnoid já kielâ máttááttem tooid, kiäh iä määti kielâ teikâ tooid, kiäh sárnuh  hiäjuht.  Oovtâst  taah  taheh  kielâ  revitalisistem  prinsiip  ađai  tom,  ete  kielâ  sirdâšuvá ovdâskulij  nuuvt  maaŋgáin  sárnoin  ko  máhđulâš.  Puohháid  ohtsâš  ulme  lii  párnái  já  nuorâi šoddâdem aktiivlii já toimâlii kyevtkielâlâšvuotân já návt sämikielâi aktiivlij kevttei mere šoddâm. Kulttuurkoččâmuš sämimáttááttâsâst čuujoot máttááttâs roolin kielâ, kulttuur já ärbivuáválii tiäđu já tááiđui sirden nuorâb suhâpuolváid. Sämimáttáátteijei mättim tuárjum já sämmilij šoddâdemáárvui miäldásij  pedagooglij  čuávdusij  já  máttááttâsopâlij  toimâmaalij  ovdedem  máttááttâsâst  lii äigikyevdilis já tárbulâš pargo.</p>
<p><em type="bold">Škovlim siskáldâs: </em></p>
<p><em type="bold">I Laiđiittâs / Aarrâd tievâslâš kielâlávgum Suomâst/  Kielâlávgum já párnáá kielâlâš ovdánem 1 oč </em></p>
<p>Ulmeh: Ulmen lii, ete sämimáttááttâs pargoviehâ finnee vuáđutiäđuid párnáá kielâlii ovdánmist, kielâlávgumist máttááttâsvyehhin, tuáváduvâin, teoreetlii čujosraamist, keevâtlii olášutmist, vuáttámušâin já oppâmpuátusijn. Pargopáájáporgâm pargon lii kieđâvuššâđ maht taam tiäđu puáhtá heiviittiđ sämimáttááttâsân.</p>
<p>Olášuttemvyehi: Aldamáttááttâs, stivrejum pargopáájáporgâm já oppâmpargoh.</p>
<p><em type="bold">II Sämikielâlii kielâlávgum vuáđđuseh 1 oč </em></p>
<p>Ulmeh: Ulmen lii, ete sämimáttááttâs pargoviehâ finnee vuáđutiäđuid ovtâskâs ulmuu já siärvus kielâiäláskitmist, kielâlávgumvuovijn sämisiärváduvvâst, kyevt- já maaŋgâkielâlâšvuođâst sämipárnái máttátmist sehe sämipedagogiikâst sämmilii kielâlávgum vuáđun.</p>
<p>Olášuttemvyehi: Aldamáttááttâs, stivrejum pargopájáporgâm já oppâmpargoh.</p>
<p><em type="bold">III Konkreetliih kielâlávgumvyevih sämimáttááttâsâst 3 oč </em></p>
<p>Ulmeh: Sämimáttááttâs pargovievâ kielâlávgummáttááttâs pedagooglij ja amnâshaaldâtlij tááiđui lasettem, moi vievâst pyehtih ovdediđ uđđâ sämikielâ já –kulttuur vuotânväldee pedagooglijd vuáháduvâid. Sämimáttááttâs pargoviehâ finnee tiäđu já tááiđuid máttááttâsvuovijn, maid kevttih kielâlávgummáttááttâsâst já tast, maht vuovijd puáhtá heiviittiđ sämimáttááttâsân.</p>
<p>Olášuttemvyehi: Aldamáttááttâs, stivrejum pargopáájáporgâm já oppâmpargoh.</p>
<p><em type="bold">IV Säämi kielâlávgum vievâst aktiivlii kielâkevtten 1 oč </em></p>
<p>Ulmeh:  Ulmen lii, ete sämimáttááttâs pargoviehâ naanood sii mättim sämikielâ já –kulttuur sirden. Oppâmpaajeest uápásmuveh kielâlávgum merhâšumán sämikielâ oppâmist já sämikielâi iäláskitmist, suogârdeh párnáá oppâmpálgá kielâlii šoddâm uáinust.</p>
<p>Olášuttemvyehi: Aldamáttááttâš, pargopáájáporgâm já oppâmpargoh.</p>
</body></document>