<document xml:lang="smn" id="no_id"><header><title>Säämi kielâtaho-palhâšume njuolgâdusah</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>223</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1910&amp;Itemid=10</origFileName><parallel_text xml:lang="fin" location="kieliteko_palkinto_saannot_muut_19122011_shall_2_.pdf"/><parallel_text xml:lang="sme" location="kieliteko_palkinto_saannot_muut_19122011_shall_2_.pdf"/><parallel_text xml:lang="sms" location="kieliteko_palkinto_saannot_muut_19122011_shall_2_.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p><em type="bold">Säämi kielâtaho-palhâšume njuolgâdusah </em>1 § </p>
<p>Palhâšume</p>
<p>Palhâšume nommâ lii Säämi kielâtaho palhâšume</p>
<p>Palhâšume lii vuáđudâm Suomâ sämitigge. 2 §</p>
<p>Palhâšume uáivil</p>
<p>Säämi kielâtaho palhâšume uáivilin lii adeliđ tubdâstâs sämikielâlij palvâlusâi já sämikielâ sajattuv oovdedmân toohum mávsulii pargoost Suomâst. Sämikieláin uáivilduvvoo tave-, aanaar- já nuorttâsämikielâ. Palhâšume uáivilin lii movtijdittiđ palhâšume uážžoo pyerediđ ovdiistuv sämikielâ pyerrin toohum pargo já movtijdittiđ puohâid virgeomâháid pyerediđ sämikielâ sajattuv. 3 §</p>
<p>Palhâšume uážžoo valjim</p>
<p>Säämi kielâtaho-palhâšume mieđeet säämi kielârääđi. Miärádâsâst ij pyevti väidiđ. 4 §</p>
<p>Palhâšume</p>
<p>Säämi kielâtaho palhâšume lii taaidâpalhâšume, mii kalga spejâlistiđ sämikielâ já kulttuur riggoduv já maaŋgânálásâšvuođâ. Palhâšume muttoo jyehi nube já ton rähtimist västid Sámi Duodji ry valjim sämitaaidâr tâi -tuáijár. 5 §</p>
<p>Palhâšume mieđettem</p>
<p>Palhâšume uážžoo pyehtih iävtuttiđ säämi kielârääđi jesâneh já värijesâneh kielârääđi čuákkimist. Palhâšume mieđettuvvoo jyehi nube ive säämi kielârääđi meridem äigimudo. Palhâšume mieđettuvvoo vuosâsajasávt virgeomâhâžân já siärvusân já tuše sierânâsvuáđustâsâiguin priivaatulmui. Palhâšume uážžoo valjim kalga agâstâllâđ kirjálávt sämikielâiguin já suomâkielân. Palhâšume ij pyevti mieđettiđ siämmáá uážžoi nubetove sierânâs vuáđustâsâittáá. 6 §</p>
<p>Palhâšume uážžoo kenigâsvuođah</p>
<p>Palhâšume kenigit uážžoo juátkiđ pargo sämikielâ sajattuv já sämikielâlij palvâlusâi pyereedmân. Palhâšume uážžost lii vuoigâdvuotâ ávhástâllâđ palhâšumijnis já toi vuáđustâsâiguin jieijâs viestâdmist. 7 §</p>
<p>Njuolgâdusâi rievdâdem</p>
<p>Täid njuolgâdusâid puáhtá rievdâdiđ sämitige stiivrâst.</p>
<p>Njuolgâdusah láá tuhhiittum sämitige stiivrâ čuákkimist 25.5.2010. Rievdâdem tuhhiittum sämitige stiivrâ čuákkimist19.12.2011. Taah njuolgâdusah láá rahtum siskáldâsâs peeleest siämmáálágánin tave-, nuorttâ- já aanaarsämikielân sehe suomâkielân.</p>
</body></document>
