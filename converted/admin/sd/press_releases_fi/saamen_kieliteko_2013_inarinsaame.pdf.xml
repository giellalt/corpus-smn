<document xml:lang="smn" id="no_id"><header><title>Säämi kielâtaho</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2013</year><wordcount>437</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2261&amp;Itemid=10</origFileName><parallel_text xml:lang="fin" location="saamen_kieliteko_2013_suomi.pdf"/><parallel_text xml:lang="sme" location="saamen_kieliteko_2013_pohjoiss.pdf"/><parallel_text xml:lang="sms" location="saamen_kieliteko_2013_koltans.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Säämi kielâtaho –palhâšume uáivilin lii adeliđ tubdâstâs sämikielâ sajattuv já sämikielâlij </em><em type="bold">palvâlusâi oovdedmân porgum merhâšittee pargoost Suomâst. Säämi </em><em type="bold">kielârääđi mieđeet Säämi kielâtaho –palhâšume Yle Sápmin čuávvoo </em><em type="bold">agâiguin: </em></p>
<p>Yle Sápmi lii meritiätulâš luvij iivij pargoin ánsulávt ovdedâm sämikielâ sajattuv já fáálám palvâlusâid sämikielâiguin. Yle Sápmi lii vuáđupargos tiäđusirdem paaldâst toimâm sämikielâi ellen siäilum já meid sämikielâ iäláskittem peeleest. Yle Sápmi lii jieijâs toimáin pajedâm sämikielâi sajattuv sehe sämikuávlust ete ubâ Suomâst. Sämiaalmugist paijeel peeli áásá suomâkielâlâš pirrâ-sist jieškote-uv kuávluin Suomâst sämikuávlu ulguubeln. Aasâmpirrâsist, kost sämikielâ kulloo tuše harvii, jieijâskielâlij uđđâsij já eres sämikielâlij ohjelmij tergâdisvuotâ tiäduttuvá. Yle Sápmi kiävttá puoh Suomâst sárnum sämikielâid. Anarâškielâ, nuort-tâlâškielâ já tavesämikielâ kullojeh Yle Sápmi vuolgâttâsâin piäiválávt, mut Yle Sápmi movtijdittoo lasettiđ anarâškielâlâš já nuorttâlâškielâlâš ohjelmpyevtittâs. Yle Sápmi sämikielâliih radiovuolgâttâsah, ohtsâštave-eennâmliih tv-uđđâseh Ođđasat sehe Yle Sápmi juovlâmáánu 2013 aal-gâst algâttâm eehidpeeivi tv-uđđâseh láá lamaš merhâšittee läävhih jieijâskielâlii tiäđusirdem ovdánmist já toh láá lasettâm sämikielâi oinumvuođâ já kullumvuođâ. Yle Sápmi lii ovdedâm ohjelmpyevtittâs puoh ahejuávhoid. Uđđâsumos lii nuoráid rävisulmuid uáivildum radio-ohjelm, mii laiđiistuvvoo anarâškielân já tavesämikielân. Yle Sápmi lii ovdedâm palvâlusâidis meid interneetist. Yle Sápmi inter-netsiijđoin láá uđđâseh luuhâmnáál pyeremuu tááhust kuulmâ sämikielân sehe suomâkielân. Tobbeen puáhtá luođiđ sämikielâlijd radio- já tv-ohjel-mijd. Siijđoin lii meid sämikielâlâš, puohháid áávus Shoutbox-savâstâllâm-saje, mii lii tergâdis nuorâi kielâkevttimaareen. Yle Sápmi radiokanava lii máhđulâš kuldâliđ Internetradio peht ubâ Suomâst já kost peri maailmist.</p>
<p><em type="italic">Sämitigge já Säämi kielârääđi tuáivuv, et Säämi kielâtaho –palhâšume </em><em type="italic">movtijdit Yle Sápmi juátkiđ já ovdiist pyerediđ sämikielâi oovdân ráh- </em><em type="italic">tám šiev pargos. </em></p>
<p><em type="bold">Säämi kielâtaho -palhâšume 2013 lii Outi Pieski kyehti maalâkove ”Nuvvos </em></p>
<p><em type="bold">Áiligas, eennâm suddá” já <span type="quote">”Kolle-eennâm”</span>. </em>”Maalâkuuvij vuolgâsaijeen lii muu koskâvuotâ aldâpirrâs enâdâhân, jieškote-uv enâdâhsoojij historján, mainâsáid já muu jieččân ferimáid tain. Viigâm vijđediđ jur-duu enâduv keččâmist ton feerimân, olesváldálâšvuotân, moos kuleh meid enâdâhân lohtâseijee oskomušah já mainâseh. Muu kiäsut, ete maht tuodârluándu lii siämmást sehe meccikuávlu ete kulttuurpiirâs. Nuvvos Áiligas lii toovláš pase tuodâr mon vieltih láá ain tievâ merhâsuumijn. </p>
<p>Maalâkuuvij roobdâid čiŋâtteh sämimááccuh liijne riessâmeh. Muu tuojijn távjá uáinojeijee ärbivuáváliih sämityeje elemeentih lääččih ohtâvuođâ ulmuid, kiäh eellih teikâ láá iällám maalâkooveest kovvejum saajeest. Muu kiäsut jotteeđ kovetaiđuu já tyeje rääjist,” maainâst Outi Pieski suu maalâkuuvijn.</p>
<p>Kovetaaidâr Outi Pieski (š. 1973) áásá já parga Ucjuuvâst já Helsigist. Tave luándu puátá oovdân maaŋgâin suu tuojijn. Pieski taaiđâ siskeeld maalâkuuvijd, taaiđâubâlâšvuođâid já sajetaaiđâráhtusijd, moh távjá láá amnâstum sämityejitek-niikâid kevttimáin. Porgâmist uáinoo luándu já kulttuur noonâ ohtâvuotâ. Realism juállán persovnlâšvuođâ já äigittemvuođâ tobdon.</p>
<p>Outi Pieski lii valmâštum Kovetaaiđâakatemiâst ive 2000. Sun lii toollâm prii-vaatčáitálmâsâid tave-enâmijn já suu pargoh láá lamaš čáittusist maaŋgâin juávkkučáitálmâsâin Euroopâst já Tave-Amerikâst. Pieski lii porgâm meid almos ráh-tusijd, el. ive 2012 Säämi kulttuurkuávdáš Sajosân, lasseen suu pargoh láá maaŋgâin almos já priivaat čuágálduvvâin.</p>
</body></document>
