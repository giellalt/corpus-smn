<document xml:lang="smn" id="no_id"><header><title/><genre code="admin"/><author><unknown/></author><wordcount>241</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1691&amp;Itemid=10</origFileName><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p>Tiäđáttâs 1.11.2011</p>
<p><em type="bold">Máánu lii šoddâm! </em>– Sämitige säämi párnáikulttuurkuávdáš lii uážžum uđđâ noomâ. </p>
<p>Säämi párnáikulttuurkuávdáš piejâi joton nommâkišto čohčâmáánu 30. peeivi já toolâi kišto kidâ roovvâdmáánu aalgâ räi.</p>
<p>Ton räi iävtuttâsah pottii ohtsis nelji veikkâ kištoäigi kuhedui. Tai iävtuttâsâi juávhust ij kavnum ohtâgin nommâ, mon ličij puáhtám valjiđ párnáikulttuurkuávdáštooimâ nommân. Iävtuttâs koolgâi leđe uánihâš, tooimâ kovvejeijee sämikielâlâš nommâ, mii kovvee säämi párnáikulttuurkuávdáá tooimâ.</p>
<p>Kišto lâi aalgâst uáivildum vuálá 18-ihásáid, mut uáccáá uásálistem keežild valjimčuákkim meridij vijđediđ kišto säminuorâi konfereensân mii tollui Suáluičielgist 13.-14.10.2011.</p>
<p>Nuorâi konfereensâst pottii ohtsis 18 nommâiävtuttâssâd. Puoh lijjii čaallum tavesämikielân.</p>
<p>Vyeitten väljejui MÁNNU (máánu). Taam lii iävtuttâm nuorâ 21 –ihásâš uáppee Aletta Lakkala, kote áásá Anarist.</p>
<p>Lakkala lii muštâlâm jieijâs iävtuttâs siskáldâs, tavesämikielân sääni stavâlijn kávnojeh tooimâ čuásáttâhjuávhuh, párnááh sehe nuorah. MÁNNU kávnoo meiddei ärbivuáválijn mainâsijn. Mainâstem lii ohtâ ovdedemsuorgijn párnáikulttuurtooimâin.</p>
<p>Nommâiävtuttâsâiguin láá čokkânâm Tiina Sanila-Aikio, Inka Nuorgam, Petter Morottaja já Petra B. Magga-Vars. Valjimčuákkim agâstâl vyeitteeiävtukkâs návt:</p>
<p>MÁNNU- nommâ lii šiev utkos, uánidum merhâšume párnáin já nuorâin. Sääni lii tommittáá abstraktlâš já siämmást konkreetlâš já ton puáhtá ovtâstittiđ ärbivuáválâš ohtâvuođáid, mut meiddei máánu puáhtá sárguđ, párnái movtijdittee tiäđáttâssáid já tooimân. Máánu páštá puohháid sämipárnáid- já nuoráid. Máánu jurâmân lohtâseh maaŋgah ärbivuáváliih pargoh já tooimah tegu kamuvsuoinij já tyejiamnâsij aamnâstmist poccuu njuovâmân.</p>
<p>MÁNNU –sääni ij siähán eres projektáid, tooimâi já organisaatioi noomáid. Tot sojá puoh Suomâ sämikieláid älkkeht.</p>
<p>Nommâkišto vyeittee Aletta Lakkala palhâšuvvoo 200 euro árvusáin skeŋkkâkorttáin Sámi Duodjikáávpán Anarân.</p>
<p>Lasetiäđuh: Tooimâstivrejeijee Petra Biret Magga-Vars puh. 040-732 5503</p>
</body></document>
