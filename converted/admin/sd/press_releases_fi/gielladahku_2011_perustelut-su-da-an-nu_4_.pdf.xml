<document xml:lang="smn" id="no_id"><header><title>Säämi kielâtaho –palhâšume vuáđustâsah</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>258</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1912&amp;Itemid=10</origFileName><parallel_text xml:lang="sme" location="gielladahku_2011_perustelut-su-da-an-nu_4_.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Säämi kielâtaho </em><em type="bold">–palhâšume vuáđuStâSah </em></p>
<p>Säämi kielâtaho -palhâšume uáivilin lii adeliđ tubdâstâs sämikielâlij palvâlusâi já sämikielâ sajattuv oovdedmân porgum ansulii pargoost Suomâst.</p>
<p>Säämi kielâtaho -palhâšume mieđettuvvoo Iänuduv kieldâ juávkkupeerâpeivikiäčču</p>
<p>Miessin čuávvoo agâiguin:</p>
<p>Juávkkupeerâpeivikiäčču Miessi lii ánsulávt olášuttâm jieijâs tooimâst sämmilij kielâ-lijd vuoigâdvuođâid já ovdedâm sämikielâ sajattuv já ton siäilum. Juávkkupeivikiäčču</p>
<p>Miessi lii ovdâmerkkâ tast, maht uccâ resurssijguin já meritiätuláin pargoin puáhtá uážžuđ ááigán merhâšittee tavvoid sämikielâ siäilumân.</p>
<p>Juávkkupeivikiäčču Miessi lii toimâm Iänuduvâst 10 ihheed já ton ääigi Miessi lii tipšom ivijmield aldasáid 40 sämipárnážid. Iänuduv kieldâ kulá sämikuávlun já kieldâ sämikielâlâš aalmug lii uccâ ucceeblohhoon. Miessi tipšokiellân lii tavesämi-kielâ já tipšoi eenikielâ lii tavesämikielâ.</p>
<p>Sämikielâi puátteevuođâ turviimân lii tehálâš, et sämipárnááh uážžuh sämi-kielâlii peivitipšo. Lasseen peivitipšo vuáđuduvá sämikulttuur árvoid. Miessi lii ovdâmerhâlâš peivitipšosaje ton tááhust, et ton pargeeh láá eenikielâs peeleest sämikielâliih já ij lah lonâttâm kielâs suomâkielân, veikkâ uási párnáin láá mát-tâm sämikielâ hyeneeht. Lasseen pargeeh láá čonnâsâm paargon. Tain tipšoi čoonnâsmáin jieijâs paargon já noonâ sämikielâ- já kulttuur maaŋgâpiälásáin já njyebžilis mättimáin láá olášittum puohâi sämipárnái kielâliih vuoigâdvuođah, meid toi sämipárnái, kiäi sämikielâtáiđu lii lamaš hiäđub. Meritiätuláin pargoin lii lamaš merhâšume sämikielâ siäilumân mii oppeet uáinoo tast, et vuáđuškoovlân láá puáttám ihásávt sämikielâliih uáppeeh, kiäh loheh sämikielâ tâi sämikielân.</p>
<p>Säämi kielâtaho -palhâšume uáivilin lii movtijdittiđ palhâšume uážžoo pyerediđ ovdiist-uv pargo, maid pargeh sämikielâ oovdân já movtijdittiđ puohâid Iänuduv kieldâ já eres virgeomâháid pyerediđ sämikielâ sajattuv. Säämi kielâtaho palhâšume mield Iänuduv kieldâ ovdâsvástádâs sämikielâlij palvâlusâi oovdedmist lassaan.</p>
<p>Sämitigge tuáivu, et palhâšume movtijdit Iänuduv kieldâ pyerediđ sämikielâ sajattuv ovdedem kieldâ puohâin uásisuorgijn já meid eres virgeomâháid pyerediđ sämikielâlijd palvâlusâid.</p>
</body></document>
