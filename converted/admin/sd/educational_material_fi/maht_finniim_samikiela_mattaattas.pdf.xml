<document xml:lang="smn" id="no_id"><header><title>Sämekielâ já sämikielâlâš máttááttâs Suomâst</title><genre code="admin"/><author><unknown/></author><translator><unknown/></translator><translated_from xml:lang="fin"/><year>unknown</year><wordcount>211</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2426&amp;Itemid=10</origFileName><parallel_text xml:lang="fin" location="miten_saan_saamen_kielen_opetusta.pdf"/><parallel_text xml:lang="sme" location="mo_oa_un_samegiela_oahpahusa.pdf"/><parallel_text xml:lang="sms" location="ma_htt_vua_am_saa_m_iol_matttoozz.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">Sämikielâ já sämikielâlâš máttááttâs Suomâst </em></p>
<p>Máhđulâšvuođâin sämikielâ já sämikielâlii máttááttâsân asâtteh vuáđumáttááttâs- já luvâttâhlaavâin, máttááttâs- já kulttuurministeriö miärádâsâin já máttááttâsvuávám vuáđustâsâin. Vyeimistorroo máhđulâšvuođah kyeskih puoh kuulmâ sämikielân: anarâš-, nuorttâlâš- já tavesämikielân.</p>
<p><em type="italic">Sämikuávlu kieldâin </em>škovlâ lii kenigâs orniđ sämikielâ mättee uáppei vuáđumáttááttâs válduoosijn sämikielân. Keevâtlávt tot meerhâš vuáđumáttááttâs uáppei vuoigâdvuođâ finniđ máttááttâsâst ucemustáá pele sämikielân. Luvâttuvvâst já áámmátlii škovliittâsâst sämikielâlâš máttááttâs lii meid máhđulâš. Lasseen sämikuávlust lii máhđulâš luuhâđ sämikielâ eenikielâ já vieres kielâ oppâamnâsin vuáđumáttááttâsâst, luvâttuvvâst já áámmátlii škovliittâsâst.  </p>
<p><em type="italic">Sämikuávlu kieldâi ulguubeln </em>lii máhđulâš finniđ sämikielâ máttááttâs, mutâ máttááttâs ornim váátá eromâš aktiivlâšvuođâ! Máttááttâs uárnejuvvoo sehe aldamáttááttâssân ete virtuaallávt. Tooimâ návt: Jis halijdah sämikielâ máttááttâs, oovdânpyevti tuu táátu jieijâs škoovlâ rehtorân. Puávtáh lasseen väldiđ ohtâvuođâ sämitige škovlim- já oppâmateriaaltoimâttâhân  </p>
<p><em type="italic">info@samediggi.fi </em>, kote iššeed uáppeid, vaanhimijd já škovliittâs uárnejeijeid máttááttâs ááigán </p>
<p>finniimist.</p>
<p><em type="italic">Pajeuáppeetutkosist </em>lii máhđulâš čođâldittiđ sämikielâ eenikielâ teikâ vieres kielâ iskos. Sämikielâ luvâttâhkuursâid lii máhđulâš čođâldittiđ meid virtuaallávt. Sämikuávlu kieldâi ulguubeln luvâttuv jottei kannat čuávvuđ oppâfalâlduv säämi máttááttâskuávdáá virtuaalškoovlâst<em type="italic"> www.sogsakk.fi </em>já lasseen sämikielâ kuursâi ornim e-luvâttuvvâst<em type="italic"> www.elukio.fi </em>. Luvâttâhkuursâi čođâldit<em type="italic"> </em>temmáhđulâšvuođâ puáhtá koijâdiđ meid sämikuávlu kieldâi luvâttuvâin, main láá virtuaaluáppeeh jyehi ive.</p>
<p><em type="italic">Säämi máttááttâskuávdáš </em>uárnee jyehi ive ubâ luuhâmpaje kukkosii aldaškovliittâs anarâš-, nuorttâlâš- já tavesämikielâ kielâin<em type="italic">, www.sogsakk.fi </em>. </p>
<p><em type="italic">Suomâ ollâopâttuvâin kuulmâst </em>lii máhđulâš oppâđ sämikielâ: </p>
<p><em type="italic">http://www.oulu.fi/giellagasinstituutti/ , www.ulapland.fi , http://www.helsinki.fi/sup/ </em>. </p>
</body></document>