<document xml:lang="smn" id="no_id">
  <header>
    <title>Tiervâ taaiđâtábáhtusân puátteeh</title>
    <genre code="admin"/>
    <author>
      <person firstname="Unna-Maari" lastname="Pulskai" sex="unknown" born="" nationality="FI"/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2016</year>
    <wordcount>798</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2788&amp;Itemid=10</origFileName>
    <parallel_text xml:lang="fin" location="tiedote_su_01_03_2016.pdf"/>
    <parallel_text xml:lang="sme" location="tiedote_ps_01_03_2016.pdf"/>
    <parallel_text xml:lang="sms" location="tiedote_ksa_01_03_2016.pdf"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Tiervâ taaiđâtábáhtusân puátteeh,</p>
    <p>tiäđáttâsâst láá ennuv tábáhtusân kulleeh tiäđuh, já tondiet tuáivun, ete luhâvetteđ ton huolâlávt.</p>
    <p>Säminuorâi taaiđâtábáhtusân lii vala mottoom okko. Almottâttâm taaiđâtábáhtusân álgá1.3. já lii <em type="bold">áávus 1.–15.3.</em> </p>
    <p>Almottâttâm tahhoo taan ive <em type="bold">tuše</em> interneetist <em type="bold">Webropol</em>-ohjelmáin. Avžuuttep tii almottâttâđ ääigild, tondiet ko ohjelm </p>
    <p>toppâs 15.3. tijme 23:59 ijge almottâttâm lah ton maŋa innig máhđulâš. Almottâttâmeh láá kyehti já kuábbáá-uv várás</p>
    <p>lii Webropol-ohjelmist jieijâs luámáttâh, moid láá liiŋkah tiäđáttâs loopâst.</p>
    <p> Huámášiđ, ete ferttiivetteđ toohâđ <em type="bold">kyehti </em>(2) sierâ almottâttâm:  </p>
    <p><em type="bold">1.  Škoovlâ</em> uásiväldim tábáhtusân </p>
    <p>a.  almottâsâst láá ijjâdem, mađhâšem já sierânâspurrâmâšvalje</p>
    <p>táárbuh</p>
    <p>b.  pargopaajijd almottâttâm</p>
    <p><em type="bold">2.  Čaitâlmij </em>almottem<em type="bold"> </em></p>
    <p>a.  Jyehi čaaitâlm kalga almottiđ <em type="bold">jieijâs</em> almottâttâmlumáttuvváin </p>
    <p>b.  čaaitâlm tiäđuh, uásiväldeeh, pištem, sierânâstáárbuh</p>
    <p>
      <em type="bold">Pargopääjih </em>
    </p>
    <p>Taan ive pargopaajij fáddán lii tánssám, mon peht rahttâttâp jo puáttee ive väldikodálii tánssámteeman. Lasseen fáárust lii kulmâ</p>
    <p>lyevdispellâpargopääji. Pargopääjih láá ohtsis käävci, main juáhâš uážžu valjiđ kyehti, moid váldá uási. Vuoluupiálááš tavlustuvvâst láá tärhibeh</p>
    <p>tiäđuh pargopaajijn já toi siskálduvvâin. Pargopääjih uárnejuvvojeh koskoho 30.3 sierâ soojijn. Tieđettep tábáhtusân já pargopaajijd kyeskein</p>
    <p>detaljijn almottâttâmääigi nuuhâm maŋa.</p>
    <p>Pagopääjih láá vääniht, tondiet avžuuttep almottâttâđ pargopaajijd nuuvt jotelávt ko máhđulâš! Almottep lopâlii jyehim almottâttâmääigi</p>
    <p>maŋa.</p>
    <p> <em type="bold">Jimi Kettunen</em> lii breakdance Evroop miäštár, Tave-enâmij miäštár já maaŋgâkiärdásâš Suomâ miäštár. Sun lii toimâm teatter- já tánssámtaaiđâst ivveest 2003 já tánssám maaŋgâin teatter- já tánssámráhtusijn Suomâst já olgoenâmijn. Sun lii meiddei áárvust onnum breakdance-tuámmár já -máttáátteijee. Jimi Kettus <em type="bold">breakdance</em>-pargopääjist piäsá uápásmuđ maađijtánssámkulttuurân já breakdance vuáđulihâstuvvâid. Break vuáđusij lasseen puáhtá uápásmuđ meiddei tánssám akrobaattilub piälán já toohâđ lihâstâhkuálusijd. </p>
    <p> <em type="bold">Auri Ahola</em> lii tánssámtaaidâr, kote lii tánssám Suomâ Aalmuglâšbaleetist ivveest 2004 já lii lamaš paijeel 60 tánssámráhtusist Suomâst já olgoenâmijn. Sun lii tánssám klassiklii baaleet merkkâráhtusijn sehe almugijkoskâsij njunoskoreografij ráhtusijn. Lasseen sun lii porgâm syemmilij njunosjuávhuiguin, nuuvtgo Tero Saarinen Companyin já Compania Kaari &amp; Roni Martináin. Auri Ahola Tánssámteatter pargopääjist piäsá keččâliđ <em type="bold">moodeern tánssám, baaleet, teatter-olgospyehtim</em> sehe toi ovtâstem.  </p>
    <p> <em type="bold">Biret já Katja Haarla</em> lává Ucjuuvâ Talvâdâsâst meddâl 16-ihásiih tánssájeijeeh jyemehááh, kiäh aassâv Helsigist já jotteev oopâ Suomâ Aalmuglâšooppera baaleetlájádâsâst. Baaleet lasseen nieidah tánssájeh jazz-tánssám, moodeern tánssám já mättih meiddei maaŋgâid eres tánssámšlaajâid, nuuvtgo hip hop, karakteri já flamenco. Nieidâi Pargopaajijn piäsá uápásmuđ <em type="bold">baaleet</em> algâuápuid, sehe <em type="bold">jazz</em> já <em type="bold">moodeern tánssám</em> maailmân.  </p>
    <p> <em type="bold">Olá-Mihkku Länsman</em> lii čepis nuorâ tánssájeijee, kiän pargopääjist piäsá uápásmuđ parâtánssáámân. Pargopääjist hárjuttâllâp parâtánssám tuálvum já čuávvum algâuápuid. <em type="bold"> </em></p>
    <p> <em type="bold">Maiju Saijets</em> tuálá orjâlâškielâlii <em type="bold">sämmilâš suhâspellâ</em> -pargopääji. Pargopääjist peessâp uđđâ lyevdispelláin hárjuttâllâđ sämmilij valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkki-proojeektân. </p>
    <p> <em type="bold">Raija Lehtola</em> tuálá nuorttâlâškielâlii <em type="bold">sämmilâš suhâspellâ</em> -pargopääji. Pargopääjist peessâp uđđâ lyevdispelláin hárjuttâllâđ sämmilij valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkkiproojeektân. </p>
    <p> <em type="bold">Heli Aikio</em> tuálá anarâškielâlii <em type="bold">sämmilâš suhâspellâ</em> -pargopääji. Pargopääjist peessâp uđđâ lyevdispelláin hárjuttâllâđ sämmilij </p>
    <p>valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkki-proojeektân.</p>
    <p>                               <em type="bold">Säminuorâi taaiđâtábáhtus 2016 teknisiih tiäđuh Sajosist  </em></p>
    <p>Saijoos auditorio jienâtävistemvuáhádâh puáhtá tävistiđ muusik, jienâmaailmijd já veikkâba jienâpiähtusijd čaaitâlmij äigin. Kevttimnáál láá meiddei 4 headset-mikrofon já mottoom sraŋgâttes mikrofon (ovdâm. muštâleijee kiävtun). Tuáivup kuittâg, ete čaittâleijeeh kevttih jienâ korrâsávt. Lii meiddei tehálâš tiettiđ muuneeld, jis čaaitâlmist láá ovdâm. čuájáneh tâi eres sierânâstáárbuh.</p>
    <p>Čaittâlemlävdi lii suullân 8 meetterid kubduv, 4 meetter čieŋŋâl já alodâh váhá vuálá meetter. Läävdi ovdârobdâ lii suullân siämmáá saajeest ko loová <em type="bold">kovveest 1</em>. </p>
    <p>Salin ij puáđi lavastâsah, mutâ uáivilin lii spejâldiđ läävdi tuáhá já siijđoid kuuvijd. Koveh pyehtih leđe sárguseh, čuovâkoveh, tekstâ tâi video. Ase, moos kovej spelâduveh, ij lah aaibâs njuolgâd, mutâ čievvâg. Tánávt koveh iä oinuu aaibâs realistisávt, ađai toh iä taarbâš leđe nuuvt täärhih. Keejâ <em type="bold">kove 2</em>, mast kove lii spejâldum tuávvášseeini vyeliuásán. </p>
    <p>Kuuvijd puáhtá táárbu mield molsođ ovdâm. tábáhtusâi kooskâst, mutâ jis koveh láá uáli ennuv (já taid kalga molsođ tärkkilávt tiätu soojijn), kalga škoovlâst puáttiđ olmooš, kote stivree kuuvij molsom. Siämmáánáál kalga roossâđ meiddei jienâmaailm peht. Táválávt Saijoos teknijkkáreh pyehtih anneeđ huolâ kuuvij já jienâi täävistmist.</p>
    <p>Läävdi oolâ puáhtá pyehtiđ jieijâs lavastâsâid, mutâ tuáivup, ete toi rähtim/soijim/raččoom tábáhtuvá jotelávt. Táttup toimâttiđ ovdâkietân kietâčalluid, main lii almottum tuáivuh jienâin, čuovâin, lavastâsâin já puoh eres-uv aašijn.</p>
    <p xml:lang="sms">
      <em type="bold">TEATRIS 2016  NJUOLGÂDUSAH </em>
    </p>
    <p type="listitem"> Teatris 2016 lii uáivildum teatter hárjutteijeid Suomâst ässee nuorâid.</p>
    <p type="listitem"> Teatrisân uážžuh väldiđ uási puoh 10–25 -ihásiih. Juávhu nuorâin 1/3 uážžuh leđe ahejuávhu</p>
    <p>ulguubeln. Aheiivij meeri ahejuávhu ulguubeln ij lah raijum.</p>
    <p type="listitem"> Teatris lii čaittâlemtaaiđâ tábáhtus, mast čaaitâlmist puáhtá leđe sárnum-, tánssám- já/tâi</p>
    <p>muusikteatter sehe ovdâmerkkân teatterklovneria.</p>
    <p type="listitem"> Teatris-tábáhtusah láá uáivildum nuorâi juávkuid. Juávhust kalga leđe ucemustáá kulmâ nuorâ.</p>
    <p>Teatter áámmátlii škovliittâsâst oopâ jotteeh (nubbe tääsi, TEAK já áámmátollâškovlâ) iä uážu väldiđ uási.</p>
    <p type="listitem"> Ráhtusij ucemuspištem lii 15 minuuttid já enâmuspištem 60 minuuttid.</p>
    <p type="listitem"> Teatris kuávlutábáhtusah uárnejuvvojeh sierâ kuávluin Suomâst. Kuávlutábáhtusâin ij lah</p>
    <p>ovdârätkimeh, pic toid puáhtá väldiđ uási almottâttâmáin.</p>
    <p type="listitem"> Väldikodálii Teatteri-tábáhtusân väljejuvvojeh uásiväldeeh kuávlutábáhtusâin. Väljejum juávhuh</p>
    <p>ovdâsteh jieijâs kuávlu nuorâ teatter. Valjim taha kuávlutábáhtus áámmáátlâšlävdikodde.</p>
    <p type="listitem"> Väldikodálii tábáhtusân juávkku puáhtá väldiđ uási tuše ovttáin čaaitâlmáin.</p>
    <p>Tieđettep ijjâdmân, maađhâšmân já ohjelmân lohtâseijein aašijn almottâttâmääigi maŋa. Sämitigge máksá ijjâdem, mon uárnee. Jis tist láá koččâmâsah, pyehtivetteđ väldiđ ohtâvuođâ tábáhtus vuávájeijei Unna-Maari Puulskan. Ohtâvuođâtiäđuh láá vyelni.</p>
    <p>Pyereest puáttim Anarân!</p>
  </body>
</document>
