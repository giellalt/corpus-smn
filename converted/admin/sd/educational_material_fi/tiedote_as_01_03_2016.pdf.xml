<document xml:lang="smn" id="no_id"><header><title>Tiervâ taaiđâtábáhtusân puátteeh</title><genre code="admin"/><author><person firstname="Unna-Maari" lastname="Pulskai" sex="unknown" born="" nationality="FI"/></author><translator><unknown/></translator><translated_from xml:lang="fin"/><year>2016</year><wordcount>815</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2788&amp;Itemid=10</origFileName><parallel_text xml:lang="fin" location="tiedote_su_01_03_2016.pdf"/><parallel_text xml:lang="sme" location="tiedote_ps_01_03_2016.pdf"/><parallel_text xml:lang="sms" location="tiedote_ksa_01_03_2016.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p>Tiervâ taaiđâtábáhtusân puátteeh, tiäđáttâsâst láá ennuv tábáhtusân kul eeh tiäđuh, já tondiet tuáivun, ete luhâvetteđ ton huolâlávt.</p>
<p>Säminuorâi taaiđâtábáhtusân lii vala mottoom okko. Almottâttâm taaiđâtábáhtusân álgá1.3. já lii <em type="bold">áávus 1.–15.3. </em></p>
<p>Almottâttâm tahhoo taan ive <em type="bold">tuše </em>interneetist <em type="bold">Webropol </em>-ohjelmáin. Avžuuttep tii almottâttâđ ääigild, tondiet ko ohjelm toppâs 15.3. tijme 23:59 ijge almottâttâm lah ton maŋa innig máhđulâš. Almottâttâmeh láá kyehti já kuábbáá-uv várás lii Webropol-ohjelmist jieijâs luámáttâh, moid láá liiŋkah tiäđáttâs loopâst. </p>
<p>Huámášiđ, ete fertti vetteđ toohâđ <em type="bold">kyehti </em>(2) sierâ almottâttâm: <em type="bold">1. Škoovlâ </em>uásiväldim tábáhtusân a. almottâsâst láá ijjâdem, mađhâšem já sierânâspurrâmâšvalje táárbuh b. pargopaajijd almottâttâm <em type="bold">2. Čaitâlmij </em>almottem a. Jyehi čaaitâlm kalga almottiđ <em type="bold">jieijâs </em>almottâttâmlumáttuvváin b. čaaitâlm tiäđuh, uásiväldeeh, pištem, sierânâstáárbuh </p>
<p><em type="bold">Pargopääjih </em></p>
<p>Taan ive pargopaajij fáddán li tánssám, mon peht rahttâttâp jo puáttee ive väldikodáli tánssámteeman. Lasseen fáárust li kulmâ lyevdispellâpargopääji. Pargopääjih láá ohtsis käävci, main juáhâš uážžu valjiđ kyehti, moid váldá uási. Vuoluupiálááš tavlustuvvâst láá tärhibeh tiäđuh pargopaajijn já toi siskálduvvâin. Pargopääjih uárnejuvvojeh koskoho 30.3 sierâ soojijn. Tieđettep tábáhtusân já pargopaajijd kyeskein detaljijn almottâttâmääigi nuuhâm maŋa.</p>
<p>Pagopääjih láá vääniht, tondiet avžuuttep almottâttâđ pargopaajijd nuuvt jotelávt ko máhđulâš! Almottep lopâli jyehim almottâttâmääigi maŋa. </p>
<p><em type="bold">Jimi Kettunen </em>li breakdance Evroop miäštár, Tave-enâmij miäštár já maaŋgâkiärdásâš Suomâ miäštár. Sun li toimâm teatter- já tánssámtaaiđâst ivveest 2003 já tánssám maaŋgâin teatter- já tánssámráhtusijn Suomâst já olgoenâmijn. Sun li meiddei áárvust onnum breakdance-tuámmár já -máttáátteijee. Jimi Kettus <em type="bold">breakdance </em>-pargopääjist piäsá uápásmuđ maađijtánssámkulttuurân já breakdance vuáđulihâstuvvâid. Break vuáđusij lasseen puáhtá uápásmuđ meiddei tánssám akrobaattilub piälán já toohâđ lihâstâhkuálusijd.  </p>
<p><em type="bold">Auri Ahola </em>li tánssámtaaidâr, kote li tánssám Suomâ Aalmuglâšbaleetist ivveest 2004 já li lamaš paijeel 60 tánssámráhtusist Suomâst já olgoenâmijn. Sun li tánssám klassikli baaleet merkkâráhtusijn sehe almugijkoskâsij njunoskoreografij ráhtusijn. Lasseen sun li porgâm syemmilij njunosjuávhuiguin, nuuvtgo Tero Saarinen Companyin já Compania Kaari &amp; Roni Martináin. Auri Ahola Tánssámteatter pargopääjist piäsá keččâliđ <em type="bold">moodeern tánssám, baaleet, teatter-olgospyehtim </em>sehe toi ovtâstem.  </p>
<p><em type="bold">Biret já Katja Haarla </em>lává Ucjuuvâ Talvâdâsâst meddâl 16-ihásiih tánssájeijeeh jyemehááh, kiäh aassâv Helsigist já jotteev oopâ Suomâ Aalmuglâšooppera baaleetlájádâsâst. Baaleet lasseen nieidah tánssájeh jazz-tánssám, moodeern tánssám já mättih meiddei maaŋgâid eres tánssámšlaajâid, nuuvtgo hip hop, karakteri já flamenco. Nieidâi Pargopaajijn piäsá uápásmuđ <em type="bold">baaleet </em>algâuápuid, sehe <em type="bold">jazz </em>já <em type="bold">moodeern tánssám </em>maailmân.  </p>
<p><em type="bold">Olá-Mihkku Länsman </em>li čepis nuorâ tánssájeijee, kiän pargopääjist piäsá uápásmuđ parâtánssáámân. Pargopääjist hárjuttâllâp parâtánssám tuálvum já čuávvum algâuápuid.  </p>
<p><em type="bold">Maiju Saijets </em>tuálá orjâlâškielâli <em type="bold">sämmilâš suhâspellâ </em>-pargopääji. Pargopääjist peessâp uđđâ lyevdispel áin hárjuttâllâđ sämmilij valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkki-proojeektân.  </p>
<p><em type="bold">Raija Lehtola </em>tuálá nuorttâlâškielâli <em type="bold">sämmilâš suhâspellâ </em>-pargopääji. Pargopääjist peessâp uđđâ lyevdispel áin hárjuttâl âđ sämmilij valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkkiproojeektân.  <em type="bold">Heli Aikio </em>tuálá anarâškielâli <em type="bold">sämmilâš suhâspellâ </em>-pargopääji. Pargopääjist peessâp uđđâ lyevdispel áin hárjuttâllâđ sämmilij valjaas suhâsänivuárhá. Pargopääji lahtoo Kuáti-nommâsâš sämikielâlâš arâšoddâdeme oppâmateriaalpaŋkki-proojeektân. </p>
<p><em type="bold">Säminuorâi taaiđâtábáhtus 2016 teknisiih tiäđuh Sajosist </em></p>
<p>Saijoos auditorio jienâtävistemvuáhádâh puáhtá tävistiđ muusik, jienâmaailmijd já veikkâba jienâpiähtusijd čaaitâlmij äigin. Kevttimnáál láá meiddei 4 headset-mikrofon já mottoom sraŋgâttes mikrofon (ovdâm. muštâleijee kiävtun). Tuáivup kuittâg, ete čaittâleijeeh kevttih jienâ korrâsávt. Li meiddei tehálâš tiettiđ muuneeld, jis čaaitâlmist láá ovdâm. čuájáneh tâi eres sierânâstáárbuh.</p>
<p>Čaittâlemlävdi li suul ân 8 meetterid kubduv, 4 meetter čieŋŋâl já alodâh váhá vuálá meetter. Läävdi ovdârobdâ li suullân siämmáá saajeest ko loová <em type="bold">kovveest 1 </em>. </p>
<p>Salin ij puáđi lavastâsah, mutâ uáivilin li spejâldiđ läävdi tuáhá já si jđoid kuuvijd. Koveh pyehtih leđe sárguseh, čuovâkoveh, tekstâ tâi video. Ase, moos kovej spelâduveh, ij lah aaibâs njuolgâd, mutâ čievvâg. Tánávt koveh iä oinuu aaibâs realistisávt, ađai toh iä taarbâš leđe nuuvt täärhih. Keejâ <em type="bold">kove 2 </em>, mast kove li spejâldum tuávvášseeini vyeliuásán. </p>
<p>Kuuvijd puáhtá táárbu mield molsođ ovdâm. tábáhtusâi kooskâst, mutâ jis koveh láá uáli ennuv (já taid kalga molsođ tärkkilávt tiätu soojijn), kalga škoovlâst puáttiđ olmooš, kote stivree kuuvij molsom. Siämmáánáál kalga roossâđ meiddei jienâmaailm peht. Táválávt Saijoos teknijkkáreh pyehtih anneeđ huolâ kuuvij já jienâi täävistmist.</p>
<p>Läävdi oolâ puáhtá pyehtiđ jieijâs lavastâsâid, mutâ tuáivup, ete toi rähtim/soijim/raččoom tábáhtuvá jotelávt. Táttup toimâttiđ ovdâkietân kietâčal uid, main li almottum tuáivuh jienâin, čuovâin, lavastâsâin já puoh eres-uv aašijn.</p>
<p xml:lang="sms"><em type="bold">TEATRIS 2016 NJUOLGÂDUSAH </em> </p>
<p>Teatris 2016 li uáivildum teatter hárjutteijeid Suomâst ässee nuorâid. </p>
<p>Teatrisân uážžuh väldiđ uási puoh 10–25 -ihási h. Juávhu nuorâin 1/3 uážžuh leđe ahejuávhu ulguubeln. Ahei vij meeri ahejuávhu ulguubeln ij lah raijum. </p>
<p>Teatris li čaittâlemtaaiđâ tábáhtus, mast čaaitâlmist puáhtá leđe sárnum-, tánssám- já/tâi muusikteatter sehe ovdâmerkkân teatterklovneria. </p>
<p>Teatris-tábáhtusah láá uáivildum nuorâi juávkuid. Juávhust kalga leđe ucemustáá kulmâ nuorâ. Teatter áámmátli škovli ttâsâst oopâ jotteeh (nubbe tääsi, TEAK já áámmátol âškovlâ) iä uážu väldiđ uási. </p>
<p>Ráhtusij ucemuspištem li 15 minuuttid já enâmuspištem 60 minuuttid. </p>
<p>Teatris kuávlutábáhtusah uárnejuvvojeh sierâ kuávluin Suomâst. Kuávlutábáhtusâin ij lah ovdârätkimeh, pic toid puáhtá väldiđ uási almottâttâmáin. </p>
<p>Väldikodáli Teatteri-tábáhtusân väljejuvvojeh uásiväldeeh kuávlutábáhtusâin. Väljejum juávhuh ovdâsteh jieijâs kuávlu nuorâ teatter. Valjim taha kuávlutábáhtus áámmáátlâšlävdikodde. </p>
<p>Väldikodáli tábáhtusân juávkku puáhtá väldiđ uási tuše ovttáin čaaitâlmáin.</p>
<p>Tieđettep ijjâdmân, maađhâšmân já ohjelmân lohtâseijein aašijn almottâttâmääigi maŋa. Sämitigge máksá ijjâdem, mon uárnee. Jis tist láá koččâmâsah, pyehtivetteđ väldiđ ohtâvuođâ tábáhtus vuávájeijei Unna-Maari Puulskan. Ohtâvuođâtiäđuh láá vyelni.</p>
<p>Pyereest puáttim Anarân!</p>
</body></document>
