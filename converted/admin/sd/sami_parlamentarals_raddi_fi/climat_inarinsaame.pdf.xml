<document xml:lang="smn" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="fin"/><year>2010</year><wordcount>1533</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1274&amp;Itemid=10</origFileName><parallel_text xml:lang="eng" location="climate_policyspc_eng.pdf"/><parallel_text xml:lang="fin" location="climat_suomi.pdf"/><parallel_text xml:lang="sme" location="climat_pohjoiss.pdf"/><parallel_text xml:lang="sms" location="ilmastomuutosta27.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Säämi parlamentaarlâš rääđi šoŋŋâdâhpoolitlâš strategia</p>
<p>Tuhhiittum säämi parlamentaarlâš rääđi čuákkimist 14.04.2010</p>
<p>Säämi  parlamentaarlâš  rääđi  (SPR)  lii  uáli  tuđâvâš  OA  olmoošvuoigâdvuođâkomission,  ko  tot tiäddud  miärádâsâinis  já  toimâinis  šoŋŋâdâhnubástus  já  almosmaailmlâš  olmoošvuoigâdvuođâi ohtâvuođâ  sehe  váldá  čielgâsávt  vuotân  algâaalmugij  rašes  tile  šoŋŋâdâhnubástus  háárán.  SPR uáinu mield šoŋŋâdâhnubástus ohtâvuođâst toohum tooimah vaikutteh maaŋgânáál algâaalmugij olmoošvuoigâdvuođáid,  já  tondiet  algâaalmugij  jienâ  kalga  kulluđ  meiddei  aalmugijkoskâsijn  šoŋŋâdâhnubástusráđádâlmijn.</p>
<p>SPR  uáiná  šoŋŋâdâhnubástus  vijđásub  ohtâvuođâst:  oovtmanolâš  pirâskuormiittâs  já  lasanâm luánduriggoduvâiguin ávhástâllâm taheh vuáháduumeest váduháá. Siämmáš tuálá tiäivás meiddei sämi-iäláttâsâi  já  eellimhäämi/áigápuáđu  vuáhádume  nubástum  šonnâdâhnubástustilán.  SPR tiäddud,  et  sämisiärvádâh  vuáháduvá  šoŋŋâdâhnubástusân  pyeremustáá  nuuvt,  et  háváduttem tovâtteijeeh  kepiduvvojeh  já  siämmást  ovdeduvvoo  Säämi  ulmui,  ellei  já  luándu  suvdemnaavcâ siäilum.</p>
<p>Maailmvijđosâš  hástusin  lii  tot,  et  šoŋŋâdâhnubástus  puáhtá  čuávdiđ  tuše  oovtâstpargo  pehti  já väldimáin  kiävtun  pyeremusâid  tiäđuid  moh  kávnojeh  –  säämi  ärbivuáválâš  tiätu  lii  uáli  tehálâš meid uuássin taam hástus čuávdim.</p>
<p>Sämikielâ  já  ton  sistetoollâm  luokittâllâmvuáhádâh  suvdá  sämikulttuur  já  ton  ärbivyevi suhâpuolvâst nuubán. Šoŋŋâdâhnubástus rahttâttâmvuáváámist já vuáhádume naavcâi väärridmist kalga väldiđ vuotân sämikielâi sajattuv já turviđ sämikielâi siäilum. Sämikielâ já ton iäláttâssáid lohtâseijee tiettim siäilum váátá, et sämi-iäláttâsah siäiluh eellimvuámálâžžân.</p>
<p>Sämitigeh kalgeh pasteđ uásálistiđ täsiárvusávt šoŋŋâdâhnubástus kyeskee miärádâstoohâmprosessáid  aalmuglâš  já  aalmugijkoskâsâš  tääsist.  Sämitiggijd  kalga  adeliđ stuárráb  meridemvääldi  jieijâs  kuávlu  haaldâšmân  já  stivriimân,  ko  tot  addel  pyeremusâid máhđulâšvuođâid vuáháduđ šoŋŋâdâhnubástusân sämikulttuur vuolgâsoojijn läddin.</p>
<p>SPR  uáiná,  et  Suomâ  já  Ruotâ  staatah  kalgeh  ratifisistiđ  ILO  169-sopâmuš  já  staatah  kalgeh väldiđ OA julgáštus algâaalmugij vuoigâdvuođâin uássin aalmuglâš lahâaasâtmis. Staatah kalgeh turviđ  sämmilij  olmoošvuoigâdvuođâi  olášume  meid  šoŋŋâdâhnubástusâst.  SPR  váátá,  et  taveeennâmlâš  sämisopâmuš  ratifisistoo  jotelávt  äššitobdeepargojuávhu  puáhtám  iävtuttâs  mield. Sopâmuš  adeličij  máhđulâšvuođâ  sämikulttuur  oovdedmân  kuulmâ  staatâ  kuávlust  sämikulttuur vuolgâsoojijn.  Tot  tovâččij  älkkeebân  šoŋŋâdâhnubástusân  vuáhádume  já  turviiččij  sämmilij olmoošvuoigâdvuođâi olášume.</p>
<p>SPR váátá, et Meksiko juovlâmáánust 2010 Ovtâstum aalmugij (OA) šoŋŋâdâhnubástus kyeskee raamialmossopâmuš  puáttee  uásipeličuákkimist,  COP16-šoŋŋâdâhráđádâlmijn  kalga  sooppâđ lavâlávt  čannee  luáštukiäpádâsâin  já  sopâmuš  rikkom  sanktiovuáháduvâst.  SPR  váátá,  et</p>
<p xml:lang="eng">Resolution 7/28, 28 March 2008, Resolution 10/4, and Report of the Office of the United Nations</p>
<p xml:lang="eng">High Commissioner for Human Rights on the relationship between climate change and human rights (A/HRC/10/61). Resolution 10/4, para 7 and 8 explicitly mention indigenous peoples among the most vulnerable groups who will feel the most acute affects of climate change: ”  <em type="italic">Recognizing</em>  that  will  these  implications  affect  individuals  and  communities  around  the  world,  the effects of climate change will be felt most acutely by those segments of the population who are already in  vulnerable  situations  owing  to  factors  such  as  geography,  poverty,  gender,  age,  indigenous  or minority status and disability,”  C169 The Indigenous and Tribal Peoples Convention, 1989 (International Labor Organisation ILO)   Nordisk samekonvensjon. Utkast fra finsk-norsk-svensk-samisk ekspertgruppe. 2005.   United Nation’s Framework Convention on Climate Change (UNFCCC),  1994.  </p>
<p>eennâmpáálu  koskâliegâsvuođâtile  ij  uážu  pajaniđ  paijeel  1,5  celsiusceehi.  Taam  aaleeb liegâsvuođâtile  pajanem  vaikuttâsâid  ličij  vaigâd  muneldiđ  já  viehâ  vissásávt  áštáččii  arktâsij algâaalmugij  kulttuurij  eellimmáhđulâšvuođâid  arktâsijn  kuávluin.  Staatah,  moh  iä  tiävdáččii luáštukenigâsvuođâidis,  kolgâččii  mäksiđ  merhâšittee  sááhuid  ihásávt.  Sááhuh  kevttuuččii ovdedemenâmij  luáštuttis  energiapyevtittemvuovij  oovdedmân.  Sopâmuš  olášume  várás  kalga vuáđudiđ  OA  vuálásâžžân  aalmugijkoskâsii  orgaan,  mon  ohtâvuotân  kálga  vuáđudiđ algâaalmugorgaan, mii kocá sopâmuš olášume já ton vaikuttâsâid algâaalmugáid.</p>
<p>SPR  váátá,  et  luáštuid  kalga  kepidiđ  merhâšitteht.  Kioto  protokollaast  luáštui  kepidem viärdádâllâmmuddon  lii  adelum  ihe  1990.  SPR  uáiná,  et  tuše  oovtâ  ive  luáštui  asâttâm viärdádâllâmmuddon  kohtâl  jieškote-uv  staatâid  epitäsiárvusávt  já  addel  máhđulâšvuođâ  tilán, mast  tuođâlávt  motomeh  staatah  iä  taarbâš  ollágin  toohâđ  luáštukiäpádâsâid.  SPR  iävtut,  et viärdádâllâmmuddon liččii staatâi koskâmiäráliih luáštuh iivijn 1990–2000. SPR váátá, et staatah kalgeh kepidiđ šaddovisteluáštuidis taam koskâáárvust 40 % ive 2020 räi já 90 % ive 2050 räi.</p>
<p>SPR  uáiná,  et  luáštui  mere  kalga  haldâšiđ  oovdedmáin  uđâsmuvvee  energipyevtittemhaamijd  já uážžumáin  taid  aalmug  kiävtun  hälbis  hodijguin.  Huksim  energiapehtilvuođâ  kalga  pyerediđ huksimnjuolgâdusâiguin  já  torjuiguin.  Aalmuglâš  tääsist  kalga  asâttâđ  šoŋŋdâhlaavâid,  moi vievâst  puáhtá  haldâšiđ  luáštuid  já  ruttâdiđ  šoŋŋâdâhnubástus  estimtooimâid  já  turviđ algâaalmugij vuoigâdvuođâid šoŋŋâdâhnubástusâst.</p>
<p>SPR uáiná, et aalmugijkoskâsii algâaalmugpolitiijkâst kalga vuáijuđ eromâšávt šoŋŋâdâhnubástusân,  hemâdâsâi  keeppidmân  algâaalmugáid  já  algâaalmugij  vaikuttemvääldi turviimân  šoŋŋâdâhnubástusân  lohtâseijee  miärádâstohâmist.  Šoŋŋâdâhnubástus  keeppidmân viggee  tooimâid  kalga  porgâđ  nuuvt,  et  tain  iä  lah  negatiivlâš  vaikuttâsah  algâaalmugij tiervâsvuotân já eellimmáhđulâšvuođáid.</p>
<p>SPR  tuárju  eromâšávt  piäivášenergiain  ávhástâllâm  lasettem.  Pieggâvyeimi  lasseetmist  sämmilij ärbivuáválavt  aassâm  kuávloid  kalga  sooppâđ  ääšiuásilii  sämitiggijn,  sehe  meiddei  ääšiuásálij kuávlui  páihálij  ärbivuáválij  iäláttâsâi  ovdâsteijeiguin,  eromâšávt  puásuituáloin  (palgâsijguin). Pieggâvyeimi ij uážu tovâttiđ smávvást stuárráb hemâdâs sämmilij ärbivuáváláid iäláttâssáid tegu sämmilâš  puásuituálun.  Uđâsmuvvee  energiahaamij  lasettem  váátá  meiddei  bioenergia  kiävtu lasettem,  mii  puáhtá  ääšimiäldásij  silleittáá  lasettiđ  sieminčalmaašluáštuid.  Motomijn  kuávluin bioenergia  nuurrâm  áštá  algâaalmugij  eellimtile.  Bioenergia  nuurrâm  kalga  tábáhtuđ  pištee vuovvijn  já  prosessist  kalga  kunnijâttiđ  algâaalmugij  vuoigâdvuođâid.  SPR  váátá,  et  bioenergia kiävtu  lasettem  ij  uážu  lasettiđ  sieminčalmaašluáštuid  já  váátá,  et  sieminčalmaašluáštuid  kalga haldâšiđ pehtilis silleiguin. Čäcivyeimi lasettem ij uážu äštiđ luánduáárvuid ige tovâttiđ smávvást stuárráb hemâdâs sämikulttuurân. SPR tiäddud meid, et lavŋe ij lah uđâsmuvvee energiahäämi.</p>
<p>SPR vuástálist vááimusvyeimi lasettem. Sämmiliih mušteh ain-uv Tšernobyl vááimusvyeimilájádâs luhottisvuođâ ive 1986 já mon vaikuttâsah sämisiärváduvváid já sämmilij ärbivuáváláid  iäláttâssáid  láá  tiettuumist  vala-uv.  Vááimusvyeimi  ij  lah  putes energiapyevtittemhäämi,  pic  toovvât  luáštuid  nuuvt  ton  huksim,  uuraan  haahâm  já  laigom-uv ohtâvuođâst  tegu  meiddei  pasâttâsâi  loppâsajostittem  ohtâvuođâst.  Tave-enâmijn,  Suomâst  já Ruošâ  aldakuávluin  uuraan  laigom  já  haahâm,  ruukitoimâ  já  vááimusluhottisvuotâ  puávtáččii tuššâdiđ sämmilij ärbivuávlij iäláttâsâi toimâmiävtuid.</p>
<p>Uđđâ  šoŋŋâdâhsopâmušâst  kalga  sooppâđ  sieminčalmaašluáštui  merhâšittee  keeppidmist,  toi čuávumân  kalga  lääččiđ  aalmugijkoskâsii  kocceemvuáháduv  já  staatah  kalgeh  raijiđ</p>
<p>Kyoto protocol, 1997  Säämi puásuituálu, -eennâmtuálu, nuurrâm, meccipivdo já eres iäláttâsah, moh vuáđuveh</p>
<p>mecciriggoduvâiguin ávhástâlmân.</p>
<p>sieminčalmaašluáštuid  ráhtulâšvuođâst,  jotoluvâst  sehe  tálutuáluin  njuolgâdusâiguin  já energiatorjuiguin.  Sieminčalmaašluáštuh  iä  tuáistáážân  räijejuu  sierâ,  pic  raijiimeh  kyeskih  tuše almolávt  sieminčalmaašluáštuid.  Eromâšávt  ovdedemenâmij  tálutuáloid  já  ráhtulâšvuotân  kalga lääččiđ jieijâs ruttâdemoornig, mon pehti uárnejuvvojeh hälbis silleeh toi kiävtun. Návt puávtáččij häälbiht já pehtilávt haldâšiđ sieminčalmaašluáštuid maailmvijđosávt.</p>
<p>Epitievâslâš  pyelimist  šaddee  sieminčalmaah  tegu  čapis  čiđđâ  já  kiepâ  láá  merhâšitteb  roolist eennâmpáálu  lieggânmist,  ko  vuárdáččijgin.  Sieminčalmaašluáštuin  láá  meiddei  merhâšittee tiervâsvuođâvaikutâsah,  moh  tovâtteh  ovdiláigásijd  jämimijd  maailmvijđosávt.  Tai  luáštui kepidem  puáhtá  jotelis  já  positiivlâš  puátusijd. Sieminčalmaah  jođálmiteh  šoŋŋâdâhnubástus eromâšávt  arktâsii  kuávlust  já  tai  luáštui  kepidem  lii  uáli  tehálâš  šoŋŋâdâhnubástus  estimist. Iänááš uási sieminčalmain joteh Aasiast áimuvirdij mield arktâsii kuávlun. Luáštádâttijn muottuu já  jieŋâ  oolâ  kiepâ  čápusmid  toi  ase.  Čapis  ase  njama  piäiváásuonjârdem  pehtilubbooht  já  návt muotâ já jieŋâ suddâv jotelubbooht. Proosees jođálmit lieggânem eromâšávt arktâsii kuávlust.</p>
<p>SPR  kiäsá  toos,  et  moottorkiälhái  já  pehhei  energiapehtilvuotâ  pyereduvvoo  jotelávt.  Sämmilij ärvivuáváliih  iäláttâsah  tarbâšeh  täid  riäiduid  pargostis,  mut  taid  kolgâččij  ovdediđ uccááluáštulubbon já eromâšávt pehheid kolgâččij ovdediđ torvolubbon já luándun ucceeb luodâid kyeđđen.  Taat  tuárjuččij  meid  biodiversiteet  suojâlem.  SPR  iävtut,  et  staatâ  tutkâmlájádâsah oovtâst  irâtteijeiguin  já  sämmilij  ärbivuáválij  iäláttâsâi  ovdâsteijeiguin  algâttiččii  tággáár ovdedempargo jotelávt.</p>
<p>SPR  uáiná,  et  šoŋŋâdâhnubástus  tuástumist  kalga  nuávdittiđ  OA  biodiversiteetsopâmuš  artikla 8(j) já väldiđ vuotân sämmilij ärbivuáválii tiäđu, vuáválâšvuođâid já innovaatioid já sämmilij vaikuttemmáhđulâšvuođâid  meid  aalmugijkoskâsijn  orgaanâin  nomâttum  artikla  vuáđuld.  SPR haalijd  kiddiđ  huámášume  meid  sopâmuš  artiklan  10(c),  mii  meerrid,  et  sopâmušuásipeleh kalgeh suojâliđ já movtijdittiđ biologisij naavcâi ärbivuáválii kevttim ärbivuávlij kulttuurlij vuovij miäldásávt,  moh  heivejeh  suojâlem  já  pištee  kevttim  vátámâššáid.  SPR  uáiná,  et  artikla  kenigit staatâid kunnâjâttiđ sämmilij ärbivuáválii luándukevttim.  </p>
<p>SPR  lii  huolâst  tast,  et  staatah  iä  lah  juksâm  ulmees  orostittiđ  luándu  maaŋgâhámásâšvuođâ kiävhum ive 2010 räi. SPR avžut staatâid suojâliđ luándu maaŋgâhámásâšvuođâ já turviđ tom eromâšávt  aalmugijkoskâsâžžân  biodiversiteetihheen  2010.  SPR  ana  tehálâžžân,  et  šoŋŋâdâhnubástus  vaikuttâsah  ärbivuáválii  tiätun  já  tiäđu  vuotânväldim  šoŋŋâdâhnubástustutkâmušâst  já miärádâstohâmist  kieđâvuššuuččii  biodiversiteetsopâmuš  konteekstâst  já  valduuččii  vuotân  ive  2010 maŋasijn biodiversiteet uulmijn.</p>
<p xml:lang="eng"> Kj. om..: Co-Chair’s Summary: Melting Ice: Regional Dramas, Global Wake-Up Call  Tromsø, 28 April 2009.   United Nation’s Convention on Biological Diversity, 1992.   Article 8(j): <em type="italic">Subject to national legislation, respect, preserve and maintain knowledge, innovations </em></p>
<p xml:lang="eng"><em type="italic">and practices of indigenous and local communities embodying traditional lifestyles relevant for the conservation and sustainable use of biological diversity and promote their wider application with the approval and involvement of the holders of such knowledge, innovations and practices and encourage the equitable sharing of the benefits arising from the utilization of such knowledge innovations and practices.</em>  Ärbivuáválâš tiätu jieškote-uv kiellân: </p>
<p xml:lang="eng">    Tavesämikielân: árbevirolaš diehtu     English: traditional knowledge      Norsk: tradisjonell kunnskap  Article 10(c) <em type="italic">Protect and encourage customary use of biological resources in accordance with </em></p>
<p xml:lang="eng"><em type="italic">traditional cultural practices that are compatible with conservation or sustainable use requirements;</em>   Biodiversiteetsopâmuš  uásipeličuákkim  COP6  ive  2002  meridij,  et  sopâmušuásipeleh  čonnâseh </p>
<p>orostittiđ luándu maaŋgâhámásâšvuođâ kiävhum ive 2010 räi.</p>
<p>SPR iävtut, et sopâmuš COP10-čuákkimist 2010 Nagoyast 18.–29.10.2010 meriduuččij, et artikla 8(j) maaŋgâihásii pargo-ohjelmân valduuččij uđđâ pargo: šoŋŋâdâhnubástus já ärbivuáválâš tiätu. SPR táttu staatâid ovdediđ čuákkimist taam pargo olášume.</p>
<p>OA  šoŋŋâdâhnubástussopâmuš  ohtâvuotân    kalga  vuáđudiđ  algâaalmugij  virgálâš  orgaan,  mii valmâštâl  já  čuávu  algâaalmugijd  kyeskee  šoŋŋâdâhnubástusmiärádâstoohâm.  Orgaan  kolgâččij toimâđ  oovtâstpargoost  OA  algâaalmugij  pissoo  foorumáin  já  biodiversiteetsopâmuš  WG8Jpárgojuávhoin.  Orgaan  tooimâ  vuáđđun  kolgâččij  leđe  OA  julgáštus  algâaalmugij  vuoigâdvuođâin  (algâaalmugjulgáštus).  Orgaanân  kalga  turviđ  kelijdeijee  toimâm-  já äššitobdeenaavcâid.  Tot  kalga  meiddei  toimâđ  oovtâstpargoost  haldâttâsâikoskâsii šoŋŋâdâhnubástuspaneláin  já  Arktâsáin  Raađijn.  Orgaanâst  kalgeh  leđe  ovdâstum  tuárvi pyereest  algâaalmugijd  ovdâsteijee  orgaaneh  já  seervih,  moh  ovdâsteh  algâaalmugijd  väldimáin vuotân eennâmtieđâlii luávdimvuođâ.</p>
<p>Staatah  kalgeh  adeliđ  sämitiggijd  ihásávt  pisovâš  ruttâdem  šoŋŋâdâhnubástusân  vuáháduumân, ton  tutkâmân  já  jieijâs  šoŋŋâdâhpolitiik  oovdedmân.  Jyehi  sämitiggeest  kalga  toimâđ  pirâs-  já šoŋŋâdâhaašijn  västideijee  virgealmai  já  äššitobdeelävdikodde  mii  kieđâvuš  täid  koččâmâšâid. Staatah kalgeh adeliđ pisovâš ruttâdem tai pargoi tipšomân.</p>
<p>SPR  uáiná,  et  šoŋŋâdâhnubástustutkâm  kalga  lasettiđ  já  tutkâmist  kalga  vuáijuđ  eromâšávt šoŋŋâdâhnubástus  vaikuttâsâi  já  hemâdâsâi  minimistmân  arktâsij  algâaalmugij  aassâmkuávluin. Tutkâm  já  tutkâmruttâdem  kolgâččij  koordinistiđ  oovtâstpargoost  staatâiguin,  arktâsii  raađijn  já ääšiuásálii algâaalmugáin.</p>
<p>Säämi parlamentaarlâš rääđi avžut Taažâ, Ruotâ já Suomâ sämitiigijd čonnâsiđ ovdediđ tooimâid pištee ovdánem miäldásávt energiaávhástâllâm pehtilitmân já šoŋŋâdâhnubástus tovâtteijee luáštui haaldâšmân.  SPR  kalga  toimâđ  nuuvt,  et  oovded  uđâsmuvvee  energiahaamij  kevttim.  SPR čoonnâs rähtiđ šoŋŋâdâhpoolitlâš ohjelm.</p>
<p xml:lang="eng">Ad Hoc Working Group on Article 8(j) and related provisions  United Nations Declaration on The Rights of Indigenous Peoples, 2007.   Intergovernmental Panel on Climate Change (IPCC)</p>
</body></document>