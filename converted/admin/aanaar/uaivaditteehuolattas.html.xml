<document xml:lang="smn" id="no_id"><header><title/><genre code="admin"/><author><unknown/></author><wordcount>172</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/se_fi/palvalusah/sosiaal-ja-tiervasvuodapalvalusah/sosiaalpargo/uaivaditteehuolattas.html</origFileName><parallel_text xml:lang="fin" location="paihdehuolto.html"/><parallel_text xml:lang="sme" location="juge-c2-9avuodafuolahus.html"/><parallel_text xml:lang="sms" location="peanechuoll.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Uáiváditteehuolâttâs - INARI.FI</p>
<list><p type="listitem" xml:lang="swe"><list><p type="listitem" xml:lang="swe"><list/></p>
</list></p>
<p type="listitem" xml:lang="swe"><list><p type="listitem" xml:lang="swe"><list/></p>
<p type="listitem" xml:lang="swe"><list/></p>
</list></p>
</list><p type="title">Uáiváditteehuolâttâs</p>
<p>Uáivádittein uáivilduvvoo alkohol, narkotiik, tiätu talhâsamnâsij kevttim tâi siähálâskevttim (talkkâseh já alkohol).</p>
<p>Aanaar kieldâst uáiváditteid lohtâseijee tipšo, torjuu, stivrim já ravvim puáhtá uuccâđ tiervâsvuođâkuávdáá tuáhtárist, mielâtiervâsvuođâ- já peerâravviittuvâst, sosiaaltoimâttuvâst já servikoddeest. Sosiaaltoimâttuvâst sosiaalpargein uáiváditteeääših kieđâvuššojeh távjá áigápuátutoorjâ-, rävisolmoošsosiaalpargo já parnáisuojâlem ohtâvuođâst.</p>
<p>Jis tarbâšâh iše jotelávt juuhâm looppâtmist, puávtáh ucâluđ potkimtiipšon. Potkimtipšo adeluvvoo iänááš Aanaar kieldâ tiervâsvuođâkuávdáást.</p>
<p>Kuhheebáigásâš lájádâsvajoidittemáigáduvâst viggoo occee alkoholkevttim potkiimân, alkoholist šaddee hemâdâsâi minimistmân sehe ovtâskâs ulmuu já perruu eellimtile čielgiimân. Lájádâsvajoiditmân tarbâšuvvoo máksučonnâsem, mon mieđeet tiervâsvuođâkuávdáá njunoš tuáhtár/ jieijâs kuávlu tuáhtár. Váldunjuolgâduslávt máksučonnâsem lii mieđettum Laapi Uáiváditteeklinikan. Vajoidittemáigáduv jiešvástádâsuásán puáhtá uuccâđ áigápuátutorjuu.</p>
<p>Avveel Peivikuávdáš tuáimá vuossaargâst tuorâstuvvân tme 9.00 –13.00. Peivikuávdáš lii kuáhtám- já siärvástâllâmsaje, mast toimâv kyehti stivrejeijee já tobbeen lii máhđulâšvuotâ meid puurâdmân uccâ mavsuu vuástá.</p>
<p>Kieldâst láá motomeh uáiváditteetoorjâaassâmviásuh. Láigusopâmuš tahhoo aassâmviäsutoimáin.</p>
<p>Aanaar kieldâst tuáimáá AA-juávkku, mii almoot kuáhtáámijn el. páihálâšaavis Inarilaisist.</p>
<p>Avveel Peivikuávdáš VALKAMA Petsamontie 5</p>
<p>áávus vu-vá tme 9.00 – 13.00</p>
<p xml:lang="nno">p. 040 186 4292</p>
<p>Liiŋkah:</p>
<p xml:lang="fin">www.paihdelinkki.fi www.finlex.fi www.lapinpaihdepalvelut.fi www.aa.fi www.myllyhoito.fi www.sininauhaliitto.fi www.minnesota-hoito.fi www.avominne.fi</p>
<p xml:lang="nno">Print page</p>
<p xml:lang="eng">Share this page :</p>
</body></document>