<document xml:lang="smn" id="no_id"><header><title>Peerâiiäláttâh - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>467</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/peeraiialattah</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Iäláttuvah /</p>
<p type="listitem">Peerâiiäláttâh /</p>
</list><p type="title">Peerâiäláttâh</p>
<p>Aldaomâháá jäämmim muttá perruu áigápuáđu. Peerâiäláttâh tuurvâst leeskâ já päärni áigápuáđu, ko pelikyeimi tâi päärni vanhim jáámá.</p>
<p>Peerâiäláttuvah láá leeskâiäláttâh já päärni-iäláttâh.</p>
<p>Kelast peerâiäláttuv uážžu</p>
<list><p type="listitem">vuálá 65-ihásâš leskâ</p>
<p type="listitem">vuálá 18-ihásâš pärni, kiän vanhim tâi huolâtteijee lii jáámmám.</p>
</list><p>Jis pärni álgá jotteeđ uápuid, te sun puáhtá uážžuđ peerâiäláttuv 21-ihásâžžân räi.</p>
<p>Kela mäksim peerâiäláttuv lasseen tun puávtáh uážžuđ peerâiäláttuv jáámmám omâháá pargoiäláttâhlájádâsâst. Tiäđuid tun uážuh pargoiäláttâhlájádâsâst tâi Iäláttâhtorvokuávdáást. Eennâmtuállein já irâtteijein láá jieijâs iäláttâhtáhádâsah.</p>
<p>Jis omâhâš lii aassâm tâi porgâm olgoenâmijn, peerâ puáhtá uážžuđ iäláttuv meid olgoenâmijn.</p>
<p>Jis omâhâš lii lamaš pargoelimist, te leskâ já pärni pyehtiv uážžuđ meid kerdisajanmáávsu juávkkujieggâtáhádâsâst. Lasetiäđuid uážuh tuu omâháá pargosaajeest.</p>
<p>Jis omâhâš lii jáámmám jotolâhpäärtist tâi täpitormeest, leskâ já pärni pyehtiv uážžuđ peerâiäláttuv meid täpitormetáhádâsâst. Lasetiäđuid tun uážuh táhádâsfinnoduvâst.</p>
<p>Eres peerâiäláttuvah já sajanmáávsuh pyehtih vaikuttiđ Kela mäksim iäláttuvváid já aassâmtorjui.</p>
<p>Máávsáh viäru peerâiäláttuvâin.</p>
<p type="title">Leeskâiäláttâh</p>
<p>Kela máksá leeskâiäláttuv tuše vuálá 65-ihásii leeskân. Leeskâiäláttâhân kulá algâiäláttâh já máhđulâš jotkâiäláttâh. Jis tuu puáđuh láá uceh, te tun puávtáh uuccâđ meid aassâmtorjuu.</p>
<p>Tun puávtáh uážžuđ leeskâiäláttuv, jis tun lah lámáš naaijâm tuu pelikuoimijn. Ávuspelikyeimi ij pyevti uážžuđ leeskâiäláttuv, mutâ ohtsiih päärnih pyehtih uážžuđ päärni-iäláttuv.</p>
<p>Jis tunnust iä lamaš ohtsiih párnááh, te tun puávtáh uážžuđ leeskâiäláttuv tuše, jis</p>
<list><p type="listitem">Tun lah lamaš ucemustáá 50-ihásâš, ko tuu pelikyeimi jaamij.</p>
<p type="listitem">Tun lah naaijâm tuu pelikuoimijn vuálá 50-ihásâžžân, já tuu pelikyeimi lii lamaš vuálá 65-ihásâš.</p>
<p type="listitem">Tuoi leppee näimilittoost ucemustáá 5 ive.</p>
</list><p>Pelikyeimi jäämmim maŋa Kela máksá algâiäláttuv suulân 328 e/mp. Algâiäláttâh máksoo 6 mánuppaje.</p>
<p>Algâiäláttuv maŋa tun puávtáh uážžuđ jotkâiäláttuv. Tot šadda vuáđumeereest já tievâsmittemmeereest. Vuáđumeeri lii suulân 103 e/mp. Tun uážuh tom tuše, jis tust lii huolâttemnáál tuu teikâ tuu pelikyeimi vuálá 18-ihásâš pärni. Tievâsmittemmere uážžumân vaikutteh masa puoh tuu puáđuh. Oles tievâsmittemmeeri lii suulân 532 e/mp.</p>
<p>Iäláttuv meeri puáhtá leđe ucceeb, jis tuu pelikyeimi lii aassâm olgoenâmijn.</p>
<p>Luuvâ lase leeskâiäláttuv ucâmist (suomâkielân).</p>
<p type="title">Jis tun naajah uđđâsist</p>
<p>Jis tun naajah uđđâsist ovdil ko tiävdáh 50 ihheed, te Kela jaska leeskâiäláttuv mäksim. Talle tun uážuh kuittâg ohtân mere, mii västid 3 ive iäláttuv. Iähtun lii, ete tun lah uážžum leeskâiäláttuv ucemustáá 1 ive ääigi.</p>
<p type="title">Päärni-iäláttâh</p>
<p>Jis päärni vanhim jáámá, te Kela máksá páárnán päärni-iäláttuv. Vanhim lii tot olmooš, kii lii aassâm parnijn já huolâttâm sust. Vanhim puáhtá leđe enni, eeči tâi eres olmooš. Kela máksá páárnán päärni-iäláttuv, tassaaš ko pärni tiävdá 18 ihheed. Jis pärni jotá uápuid váldutoimâlávt, te iäláttâh juátkoo 21-ihásâžžân räi.</p>
<p>Meid jáámmám vaanhim pargoiäláttâhlájádâs máksá päärni-iäláttuv.</p>
<p>Kela mäksim päärni-iäláttuv vuáđumeeri lii suulân 60 e/mb. Jis kuohtuuh vaanhimeh lává jáámmám, te pärni uážžu suulân 120 e/mp.</p>
<p>Vuálá 18-ihásâš pärni puáhtá toos laasseen uážžuđ tievâsmittemmere, moos vaikutteh suu finnim eres peerâiäláttuvah. Tievâsmittemmeeri lii enâmustáá suulân 91 e/mp.</p>
<p>Luuvâ lase päärni-iäláttuv ucâmist (suomâkielân).</p>
<p xml:lang="fin">© Kansaneläkelaitos</p>
</body></document>
