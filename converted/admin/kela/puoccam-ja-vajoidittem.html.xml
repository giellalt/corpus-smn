<document xml:lang="smn" id="no_id"><header><title>Puoccâm já vajoidittem - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>425</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/puoccam-ja-vajoidittem</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Puoccâm já vajoidittem /</p>
</list><p type="title">Jis tun puáccááh</p>
<p>Jis tun puáccááh já tarbâšah tuáhtár tipšo, te tun puávtáh moonnâđ kieldâ tiervâsvuođâkuávdážân tâi priivaat tuáhtárân.</p>
<p>Kela máksá iärásij lasseen uási čuávuváin koloin:</p>
<list><p type="listitem">reeseepttalkkâseh, moh kuleh sajanmäksimnáál talkkâsáid</p>
<p type="listitem">priivaat tuáhtár máávsuh</p>
<p type="listitem">priivaat pänituáhtár máávsuh</p>
<p type="listitem">määđhih pyecceetiipšon, tutkâmušân tâi vajoiditmân.</p>
</list><p>Kela ij sajanmäävsi tipšo almos tiervâsvuođâhuolâttâsâst ađai tipšo tiervâsvuođâkuávdáást teikâ pyecceiviäsust.</p>
<p>Toos lasseen Kela máksá tiänásmonâttem, mii šadda jieijâs puácuvuođâst tâi puáccám päärni tipšomist.</p>
<p>Jis tun lah pargoost, te tun puávtáh eelliđ meid pargoadeleijee ornim pargotiervâsvuotâhuolâttâsâst. Toos lasseen táhádâsfinnoduvah vyebdih priivaat puoccâmtáhádâsâid puáccám várás.</p>
<p type="title">Jis pärni puáccáá</p>
<p>Jis pärni puáccáá já taarbâš tuáhtár tipšo, te tun puávtáh tuálvuđ suu tiervâsvuođâkuávdážân tâi priivaat tuáhtárân.</p>
<p>Kela sajanmáksá uási priivat tuáhtár máávsuin. Toos lasseen Kela sajanmáksá uási talkkâsij haddeest. Kela ij määvsi tipšoid tiervâsvuođâkuávdáást.</p>
<p>Jis vuálá 10-ihásâš pärni puáccáá kivkked, te tun puávtáh pääcciđ tipšođ suu koskâpuddâsii tipšoriijân. Tot puáhtá pišteđ enâmustáá 4 pargopeeivi. Pargoadeleijee ij taarbâš mäksiđ päälhi koskâpuddâsii tipšoriijâ ääigist. Kelagin ij määvsi torjuu taan ääigist.</p>
<p type="title">Sierânâstipšoruttâ</p>
<p>Jis tun tipšoh pyeccee tâi vádulii vuálá 16-ihásii päärni, te tun puávtáh uuccâđ Kelast sierânâstipšoruuđâ. Iähtun lii, ete tun koolgah leđe pargoost meddâl</p>
<list><p type="listitem">päärni pyecceeviäsutipšo tiet</p>
<p type="listitem">päärni pyecceeviäsutiipšon lohtâseijee päikkitipšo tiet</p>
<p type="listitem">päärni vajoidittem tiet</p>
<p type="listitem">päärni škovlâkeččâlem tâi peivitipšokeččâlem tiet.</p>
</list><p>Sierânâstipšoruttâ lii siämmáá stuárusâš ko puoccâmpeiviruttâ. Päärni ahe, puácuvuotâ, tipšosaje já tipšo muddo vaigutteh toos, ete puávtáh-uv uážžuđ tom.</p>
<p>Ucâmušâst kalga leđe fáárust tuáhtár čäällim D-tuođâštus, mast agâstâlloo tárbu uásálistiđ päärni tiipšon.</p>
<p>Uusâ sierânâstipšoruuđâ 4 mánuppaje siste tipšo älgimist.</p>
<p>Luuvâ lase sierânâstipšoruuđâ ucâmist (suomâkielân).</p>
<p type="title">Kela-korttâ</p>
<p>Jis tust lii Kela-korttâ, te tun uážuh tooin sajanmáávsu tipšokoloin maaŋgâin priivaat tuáhtársajattuvâin. Návt tun jieh taarbâš uuccâđ sajanmáávsu sierâ. Kela addel Kela-koortâ puohháid, kiäh kuleh Suomâ sosiaaltoorvon. Korttâ lii nuuvtá, já tot postâduvvoo pááikán.</p>
<p>Puávtáh tiiláđ Kela-koortâ palvâlemnumerist 020 692 204 (suomâkielân).</p>
<p type="title">Eurooplâš pyecceetipšokorttâ</p>
<p>Jis tun mađhâšah eres Euroop enâmijn, te tust lii pyeri leđe fáárust eurooplâš pyecceetipšokorttâ.</p>
<p>Puávtáh tiiláđ eurooplii pyecceetipšokoortâ Kela ášástâllâmpalvâlusâst.</p>
<p>Puávtáh meid suáittiđ palvâlemnumerân 020 692 204 (suomâkielân).</p>
<p>Korttâ lii nuuvtá. Tot vuolgâttuvvoo pááikán.</p>
<p>Jis tun puáccááh kivkked, te čääiti koortâ já persovntuođâštus olgoenâmijn tipšosaajeest. Korttâ tohhee EU-enâmijn, Eta-enâmijn já Sveitsist. Ovdil määđhi kannat väldiđ čielgâsin, ete maht mon-uv enâmist kalga toimâđ, jis puáccáá.</p>
<p>Luuvâ lase eurooplii pyecceetipšokoortâ kevttimist olgoenâmijn (suomâkielân).</p>
<p>Jis tust ij lah eurooplâš pyecceetipšokorttâ fáárust, te tun puávtáh uuccâđ sajanmáávsuid maŋeláá Kelast.</p>
<p>Toos lasseen táhádâsfinnoduvah vyebdih mätkitáhádâsâid, moh sajanmäksih tipšokoloid.</p>
<p type="title">Luuvâ lase</p>
<list><p type="listitem">Puoccâm já vajoidittem (pdf) </p>
<p type="listitem">Kela torjui uuccâm já mäksim </p>
<p type="listitem">Tiervâsvuođâhuolâttâs olgoenâmijn (EU-terveydenhoito.fi, suomâkielân já tavesämikielân) </p>
</list><p xml:lang="fin">© Kansaneläkelaitos</p>
</body></document>
