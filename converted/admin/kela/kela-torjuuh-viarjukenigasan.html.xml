<document xml:lang="smn" id="no_id"><header><title>Kela torjuuh viärjukenigâsân - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>289</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/kela-torjuuh-viarjukenigasan</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Oppâm já viärjukenigâsvuotâ /</p>
<p type="listitem">Kela torjuuh viärjukenigâsân /</p>
</list><p type="title">Viärjukenigâs torjuuh</p>
<p>Viärjukenigâsvuođâ čođâldittem uáivild suátiviehân tâi siiviilpalvâlusân moonnâm. Suátivievâst tâi siiviilpalvâlusâst orroo uážžu suu palvâlemsaajeest uccâ peiviruuđâ.</p>
<p>Toos lasseen Kela puáhtá mäksiđ suáldáttorjuu. Tom puáhtá mäksiđ suátivievâst tâi siiviilpalvâlusâst orroi tâi suu omâháid. Kela puáhtá mäksiđ suálddáttorjuu meid ulmui, kote puátá olgoenâmijn Suomân palvâlusân.</p>
<p>Suátiviehâtoorjân kuleh</p>
<list><p type="listitem">vuáđutoorjâ</p>
<p type="listitem">aassâmtoorjâ</p>
<p type="listitem">elettemtoorjâ</p>
<p type="listitem">sierânâstoorjâ</p>
<p type="listitem">uáppuloovnâ riänttutoorjâ.</p>
</list><p>Lasseen Kela puáhtá mäksiđ uáppuloovnâ riäntuid.</p>
<p>Suáldáttorjuu puáhtá uážžuđ</p>
<list><p type="listitem">viärjukenigâs</p>
<p type="listitem">pelikyeimi</p>
<p type="listitem">ávuskyeimi, jis kuoimijn lii ohtsâš pärni</p>
<p type="listitem">viärjukenigâs jieijâs pärni tâi pelikyeimi pärni.</p>
</list><p>Luuvâ lase suáldáttorjuu ucâmis (suomâkielân).</p>
<p type="title">Vuáđutoorjâ</p>
<p>Kela puáhtá mäksiđ viärjukenigâs omâhâžân vuáđutorjuu. Omâhâš uáivild viärjukenigâs pelikyeimi já ávuskyeimi, moiguin viärjukenigâsâst lii ohtsâš páárnáš. Toos lasseen omâhááh láá viärjukenigâs jieijâs párnááh já pelikyeimi párnááh.</p>
<p>Vuáđutoorjâ luávdá pelikyeimi já párnái jyehipiäiválijd koloid, mooid eres puáđuh iä pijssáá. Toh láá ovdâmerkkân purrâmušân, pihtâsáid já tiervâsvuođâtiipšon lohtâseijee koloh.</p>
<p>Vuáđutorjuu oles meeri lii 663 e/mp. Torjuu miärán vaigutteh perruu puáđuh já párnái meeri.</p>
<p type="title">Aassâmtoorjâ</p>
<p>Kela puáhtá mäksiđ viärjukenigâs já suu omâháá kuáhtulijd aassâmkoloid.</p>
<p>Kela puáhtá mieđettiđ aassâmtorjuu viärjukenigâsân olssis tuše, jis sun lii aassâm jiečânávt suulân 3 mánuppaje ääigi ovdil palvâlus.</p>
<p>Aassâmkoloid rekinistoo láigu, čäci- já šleđgâmáávsuh, finnodâhvaastâ, aassâmloovnâi riäntuh sehe peerâtáálu tipšokoloh.</p>
<p type="title">Elettemtoorjâ</p>
<p>Jis viärjukenigâs ij paste mäksiđ páárnán elettemiše, te Kela puáhtá mäksiđ elettemtorjuu suátivievâ tâi siiviilpalvâlus ääigi.</p>
<p type="title">Sierânâstoorjâ já uáppuloovnâ riäntuh</p>
<p>Kela puáhtá mäksiđ viärjukenigâs omâhâžân ovdâmerkkân tiervâsvuođâtiipšon tâi párnáitiipšon lohtâseijee koloid. Taam nabdeh sierânâstoorjân.</p>
<p>Kela puáhtá meid mäksiđ viärjukenigâs já suu omâháá uáppuloovnâ riäntuid.</p>
<p type="title">Eres torjuuh</p>
<p>Jis viärjukenigâs lii ejijriijâst, te sun puáhtá uážžuđ ejijruuđâ.</p>
<p>Veikâ tun jieh pastaččii uážžuđ suáldáttorjuu, te tust puáhtá leđe vuoigâdvuotâ uážžuđ almos aassâmtorjuu. Täärhist ääši Kelast.</p>
<p xml:lang="fin">© Kansaneläkelaitos</p>
</body></document>
