<document xml:lang="smn" id="no_id"><header><title>Ovdil ko pärni šadda - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>231</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/ovdil-ko-parni-sadda</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Pärniperruuh /</p>
<p type="listitem">Ovdil ko pärni šadda /</p>
</list><p type="title">Ovdil ko pärni šadda</p>
<p>Jis tun oskoh, ete lah vyerdimin, te vääldi ohtâvuođâ tuu päikkikieldâ enijravviittâhân. Enijravviittuv palvâlusah láá nuuvtá.</p>
<p>Ravviittuvâst tun uážuh šiev ravvuid äpittesvuotâääigi já šoddâdem várás. Toos lasseen ravviittuvâst čuávuh eeni já párnáá tiervâsvuođâtile.</p>
<p>Enni kalga eelliđ tuáhtártäärhistmist äpittesvuođâ aalgâst majemustáá 18. äpittesvuotâohhoost. Täärhistmist tun uážuh äpittesvuotâtuođâštus. Tun tarbâšah tuođâštus, ko uusah Kelast torjuu.</p>
<p type="title">Enijtoorjâ</p>
<p>Tun puávtáh uuccâđ enijtorjuu, ko äpittesvuotâ lii pištám 5 mánuppaje. Tun puávtáh valjiđ enijpakkeet tâi 170 eurod. Enijpakettist láá tipšotarbâšeh já pihtâseh párnáá várás.</p>
<p>Luuvâ lase enijtorjuu ucâmist (suomâkielân).</p>
<p type="title">Enijruttâ</p>
<p>Enni kalga pääcciđ enniriijân majemustáá 30 argâpeivid ovdil rekinistum šoddâdemääigi. Ko enni páácá enniriijân, te sun uážuškuát enijruuđâ. Enijruttâ máksoo 105 argâpeivid ađai suulân 4 mánuppaje.</p>
<p>Enni puáhtá pääcciđ enniriijân tolemustáá 50 argâpeivid ovdil rekinistum šoddâdemääigi. Talle enni uážžu enijruuđâ-uv tolebáá.</p>
<p>Luuvâ lase enijruuđâ ucâmist (suomâkielân).</p>
<p/>
<p type="title">Uusâ 2 mánuppaje ovdil</p>
<p>Uusâ enijruuđâ majemustáá 2 mánuppaje ovdil rekinistum šoddâdemääigi. Täärhist ovdil uuccâm, ete uážuh-uv enniriijâ ääigi päälhi. Mušte almottiđ pargoadeleijei enniriijâst 2 mánuppaje ovdil riijâ algâttem.</p>
<p type="title">Sierânâsenijruttâ</p>
<p>Jis tun erdâšuuh pargostâd suonjârdmân, kemikaaláid tâi njuámmootavdáid, te tun puávtáh pääcciđ pargoost meddâl tállân, ko äpittesvuotâ lii kavnâttum. Tágárijn tilálâšvuođâin tun uážuh sierânâsenijruuđâ.</p>
<p>Luuvâ lase sierânâsenijruuđa ucâmist (suomâkielân).</p>
<p type="title">Luuvâ lase</p>
<list><p type="listitem">Kela torjui uuccâm já mäksim </p>
</list><p xml:lang="fin">© Kansaneläkelaitos</p>
</body></document>
