<document xml:lang="smn" id="no_id"><header><title>Uuccâm já máksim - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>312</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/uuccam-ja-maksim</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Uuccâm já mäksim /</p>
</list><p type="title">Uuccâm já mäksim</p>
<p>Tun puávtáh uuccâđ iänááš torjuid Kela ášástâllâmpalvâlusâst. Täärhist ucâmušâst, ete moh lahtosijd tast kalgeh leđe. Meid lahtosijd puáhtá toimâttiđ Kelan ášástâllâmpalvâlusâst viermist.</p>
<p>Tun puávtáh uuccâđ torjuid meid luámáttuvâiguin, maid uážžu Kela siijđoin . Tun uážuh luámáttuvâid meid Kela toimâttuvâst. Jis tun uusah torjuu luámáttuvváin, te vuolgât tom Kelan. Kela čujottâs lii</p>
<p>Kela PL 10 00056 KELA</p>
<p>Puávtáh tipšođ masa puoh Kela-ašijdâd meiddei puhelin peht.</p>
<p>Jis tun lah ucâmin <em type="italic">áigápuátutorjuu </em>, te keejâ ton tärhibijd uuccâmravvuid Kela siijđoin . </p>
<p type="title">Uuccâm njálmálávt</p>
<p>Jis tun jieh pyevti uuccâđ vuáđuáigápuátutorjuu viermist tâi pävirluámáttuvváin, te tun puávtáh uuccâđ tom meid njálmálávt. Suáiti talle Kelan tâi moonâ Kela toimâttâhân.</p>
<p type="title">Miärádâs torjuu mäksimist</p>
<p>Ko Kela lii kieđâvuššâm tuu ucâmuš, te tun uážuh pááikán reivân miärádâs tast, ete uážuh-uv torjuu. Miärádâsâst muštâluvvojeh torjuu meeri, vuáđustâsah já máksupeivi. Tun uážuh miärádâs meid talle, jis tunjin ij lah mieđettum toorjâ.</p>
<p>Ko tun uusah torjuu sämikielâlii luámáttuvváin, te tun uážuh automaatlávt miärádâs sämikielân.</p>
<p>Kela máksá torjuu tuu paŋkkitilin.</p>
<p>Tun puávtáh keččâđ torjui máksupeeivijd meid Kela siijđoin (suomâkielân).</p>
<p type="title">Almoot, jis tuu tiileest šaddeh nubástusah</p>
<p>Jis tuu eellim muttoo, tot puáhtá vaiguttiđ Kela torjuid. Muttum puáhtá kuoskâđ ovdâmerkkân asâmân, puáđoid, porgâmân tâi perrui.</p>
<p>Mušte almottiđ nubástusâin Kelan. Puávtáh toohâđ tom viermist, puhelimist tâi toimâttuvâst.</p>
<p>Tuu ovdâsvástádâs lii visásmittiđ jieijâd peeleest, ete Kelast láá olmâ tiäđuh kevttimnáál. Talle toorjâ máksoo tunjin olmâ stuárusâžžân.</p>
<p type="title">Maasâdpeerrâm</p>
<p>Jis Kela máksá torjuu liijkás ennuv puástutiäđui tiet, te tom kalga peerrâđ tust maasâđ.</p>
<p type="title">Jis miärádâsâst lii feilâ</p>
<p>Jis Kela miärádâsâst lii tuu mielâst feilâ, tun puávtáh uuccâđ nubástus miärádâsân. Tun uážuh miärádâsreeivâ mield ravvuid tast, ete maht nubástus occoo.</p>
<p>Jis tust láá koččâmušah, te vääldi vistig ohtâvuođâ Kelain.</p>
<p type="title">Luámáttuvah</p>
<list><p type="listitem">Ravvuuh sämikielâliih luámáttuvâi tevdimân </p>
<p type="listitem">Anarâškielâliih luámáttuvah </p>
<p type="listitem">Puoh luámáttuvah (suomâkielân) </p>
<p type="listitem">Anarâškielâliih tieđettemčáálluseh </p>
</list><p xml:lang="fin">© Kansaneläkelaitos</p>
</body></document>
