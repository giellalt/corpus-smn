<document xml:lang="smn" id="no_id"><header><title>Áigápuátutoorjâ</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><publChannel><publication><publisher>KELA</publisher></publication></publChannel><wordcount>1343</wordcount><conversion_status type="standard"/><availability><license type="standard"/></availability><multilingual/><origFileName>https://www.kela.fi/documents/10180/24087143/Vuaduaigapuatutoorja_tiedettemcaalus_smn_Kela.pdf/f4ecf22a-d3d7-48e5-9b5f-6125f058f748</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Áigápuátutoorjâ</p>
<p xml:lang="fkv">UANIHÁVT JA ČIELGASÁVT</p>
<p>Áigápuátutoorjâ 1 Mii lii áigápuátutoorjâ? 2</p>
<p>Moi koloi várás torjuu puáhtá uážžuđ? 3</p>
<p>Moh puáđuh vaikutteh torjui? 5</p>
<p>Maht torjuu meeri rekinistoo? 6</p>
<p>Uuccâm já mäksim 8</p>
<p>Návt Kela palvâl 13</p>
<p>Siskáldâs1</p>
<p>Luuvâ lase: www.kela.fi/aigapuatutoorja</p>
<p>Áigápuátutoorjâ</p>
<p>Taan tieđettemčáállusist muštâluvvoo vuáđuáigápuátutorjust.</p>
<p>Tun puávtáh finniđ tom Kelast, jis tuu puáđuh, omâduvah já eres torjuuh iä lah tuárvi velttidmettum argâkoloid, tego purrâmušân já asâmân.</p>
<p>Tieđettemčáálus muštâl ive 2020 tiileest.</p>
<p>Mieldi iä lah puoh torjuu detaljeh.</p>
<p>Seelvât ain ovdil vuáđuáigápuátutorjuu uuccâm, ete puávtáh-uv tun finniđ eres</p>
<p>Kela hiäđuid.</p>
<p>Eres áigápuátun lohtâseijee</p>
<p>Kela torjuuh láá ovdâmerkkân aassâmtorjuuh já pargottesvuotâtoorjâ.</p>
<p>Toh láá oovdânpuohtum jieijâs tieđettemčáállusijn.</p>
<p>Puávtah uážžuđ iše meid kieldâst, kost aasah.</p>
<p>Jieijâs kieldâ torjuin já palvâlusâin uážuh tiäđu kieldâ viermisiijdoin tâi sosiaaltoimâttuvâst.</p>
<p>Kieldâ torjuuh láá ovdâmerkkân tievâsmittee já estâdeijee áigápuátutorjuuh.</p>
<p>Tiervâsvuođâtipšoost tun uážuh tiäđu tiervâsvuođâkuávdáást.2</p>
<p>Suáiti palvâlemnumerân: 020 692 207</p>
<p>Tun puávtáh uuccâđ áigápuátutorjuu, jis tuu puáđuh já omâduvah iä lah tuárvi velttidmettum koloid.</p>
<p>Velttidmettum koloh láá ovdâmerkkân koloh asâmân, purrâmušân, tiervâsvuođâtiipšon já pihtâsáid.</p>
<p type="listitem">Áigápuátutorjust láá kulmâ uási:</p>
<p type="listitem">vuáđuáigápuátutoorjâ</p>
<p type="listitem">tievâsmittee áigápuátutoorjâ</p>
<p type="listitem">estâdeijee áigápuátutoorjâ.</p>
<p>Vuáđuáigápuátutoorjâ occoo</p>
<p xml:lang="est">Kelast.</p>
<p>Mii lii áigápuátutoorjâ?</p>
<p>Tust pyehtih leđe meid eromâš koloh, moi várás tun jieh pyevti uážžuđ vuáđuáigápuátutorjuu.</p>
<p>Talle kieldâ puáhtá kuorâttâllâm mield mieđettiđ tunjin tievâsmittee tâi estâdeijee áigápuátutorjuu.</p>
<p>Uusâ ain vistig vuáđuáigápuátutorjuu Kelast.</p>
<p>Tun puávtáh almottiđ vuáđuáigápuátutorjuu ucâmušâst, jis tust láá koloh, moid tun tarbâšah tievâsmittee tâi estâdeijee torjuu, čääli taid koloid ucâmuš sajan</p>
<p>Lasetiäđuh.</p>
<p>Tun puávtáh pivdeđ siämmást, ete Kela sirdá ucâmuš kieldâ kieđâvuššâmnáál.3</p>
<p>Luuvâ lase: www.kela.fi/aigapuatutoorja</p>
<p>Vuáđuáigápuátutorjuu ij pyevti uážžuđ puohlágán koloid.</p>
<p>Vuáđuáigápuátutoorjâ lii uáivildum velttidmettum koloid, tego purrâmušân já pihtâsáid.</p>
<p>Áigápuátutorjust tuhhiittettee koloh láá juáhásâm vuáđu-uássin já eres vuáđukolloon.</p>
<p>Vuáđu-uási</p>
<p>Vuáđu-uásán lii rekinistám valmâšin jyehipiäiválii áigápuátun kullee koloid, nuuvtko purrâmuš já pihtâseh.</p>
<p>Ko tun uusah torjuu, te tun jieh taarbâš oovdânpyehtiđ kuuitâid tâi rekigijd tain koloin.</p>
<p>Ko áigápuátutorjuu rekinistoo, jyehi peerâjesânân rekinistoo jieijâs vuáđu-uási.</p>
<p>Moi koloi várás torjuu puáhtá uážžuđ?</p>
<p type="listitem">Vuáđu-uási ana sistees</p>
<p type="listitem">purrâmuškoloh</p>
<p type="listitem">piivtâskoloh</p>
<p type="listitem">uccâ tiervâsvuođâhuolâttâskoloh (ovdâmerkkân jieštipšotalkkâseh, mooid ij taarbâš talhâsmiärádâs)</p>
<p type="listitem">persovnlii putesvuođâst já pääihi putesvuođâst šaddee koloh</p>
<p type="listitem">páihálâšjotoluv kevttim</p>
<p type="listitem">aavis tiilám</p>
<p type="listitem">puhelin já tiätujotoluv kiävttu sehe viermiohtâvuođah</p>
<p type="listitem">puđâldem- já virkosmittem</p>
<p type="listitem">eres västideijee jyehipiäiválii áigápuátun kullee koloh. 4</p>
<p>Suáiti palvâlemnumerân: 020 692 207</p>
<p>Eres vuáđukoloh</p>
<p>Tuu tile mield torjuu puáhtá lasseen mieđettiđ meid eres vuáđukoloid.</p>
<p>Jis tun uusah torjuu taid koloid, te tun koolgah toimâttiđ Kelan tooid lohtâseijee čielgiittâsâid (ovdâmerkkân láigusopâmuš tâi reekkig).</p>
<p>Kela váldá vuotân taid koloid tievâslávt, jis toh láá kuáhtuliih.</p>
<p type="listitem">Eres vuáđukoloh láá</p>
<p type="listitem">aassâmkoloh (ovdâmerkkân láigu, vaastâ, šleđgâ, päikkitáhádâs já peerâtáálu tipšokoloh)</p>
<p type="listitem">velttidmettum varrimkoloh já láigutáhádâsah</p>
<p type="listitem">almos tiervâsvuođâhuolâttâs koloh, maid vuáđu-uási ij ane sistees (ovdâmerkkân tiervâsvuođâkuávdáá äššigâsmáávsuh, reeseepttalkkâseh já čalmelaasah)</p>
<p type="listitem">paarnij kieldâlii peivitipšo koloh</p>
<p type="listitem">škovlâlij iiđeed- já eehidpeivitooimâ koloh</p>
<p type="listitem">tiätu koloh, moh šaddeh káidusvaanhimân päärni teivâmist</p>
<p type="listitem">velttidmettum persovntuođâštus, orroomäššikirje tâi mađhâšemäššikirje haahâmkoloh. 5</p>
<p>Luuvâ lase: www.kela.fi/aigapuatutoorja</p>
<p>Vuáđuáigápuátutorjuu miärán vaikutteh puoh puáđuh já omâduvah, moh tust já tuu perrust láá.</p>
<p>Puáđoid rekinistojeh meid torjuuh, maid tun uážuh.</p>
<p>Vuáđuáigápuátutoorjâ lii majemuu tile ekonomâlâš toorjâ. Tot meerhâš, ete tun koolgah uuccâđ vistig eres torjuid, mooid tust lii vuoigâdvuotâ.</p>
<p type="listitem">Kela mäksim eres torjuuh láá ovdâmerkkân</p>
<p type="listitem">pargottesvuotâtorvo</p>
<p type="listitem">aassâmtorjuuh</p>
<p type="listitem">iäláttuvah</p>
<p type="listitem">uápputoorjâ</p>
<p type="listitem">puoccâmpeiviruttâ</p>
<p type="listitem">vaanhimijpeiviruttâ</p>
<p type="listitem" xml:lang="est">pärnilase</p>
<p type="listitem">päikkitipšotoorjâ</p>
<p type="listitem">elettemtoorjâ.</p>
<p>Moh puáđuh vaikutteh torjui?</p>
<p>Ko áigápuátutorjust meriduvvoo, te puáđuh váldojeh huámmášumán nettomeerrin ađai viärui maŋa.</p>
<p>Lii pyeri mušteđ, ete áigápuátutorjui vaikutteh meid kevttimnáál orroo omâduvah, tego paŋkkitilist šiäštust orroo ruuđah.6</p>
<p>Suáiti palvâlemnumerân: 020 692 207</p>
<p>Maht torjuu meeri rekinistoo? Puávtáh uážžuđ vuáđuáigápuátutorjuu, jis tuu tuhhiittettee koloh láá stuárráábeh ko puáđuh já väärih.</p>
<p>Kela taha tuu puáduin já koloin rekinistem.</p>
<p>Vuáđu-uási kulá koloid.</p>
<p>Rekinistem vuáđuld čiälgá, ete mon ennuv tun puávtáh uážžuđ vuáđuáigápuátutorjuu.</p>
<p>Torjuu meeri rekinistoo nuuvt, ete puáđuin kepiduvvojeh koloh, moos puáhtá uážžuđ áigápuátutorjuu.</p>
<p>Áigápuátutorjust ij moonâ viäru.</p>
<p>Uánádâs e/mp uáivild euro/eurod mánuppaajeest.</p>
<p>Luuvâ lase: www.kela.fi/aigapuatutoorja 7</p>
<p type="listitem">Perruu puáđuh láá</p>
<p type="listitem">pargomarkkântoorjâ  jâ pärnialedem  662,72 e/mp</p>
<p type="listitem">pärnilase jâ ohtuuhuolâtteijeealedem 326,72 e/mp</p>
<p type="listitem">aassâmtoorjâ  592 e/mp</p>
<p type="listitem" xml:lang="sms">elettemtoorjâ  334,02 e/mp.</p>
<p xml:lang="sme">Boađut oktiibuot: 1 915,06 e/mb</p>
<p type="listitem">Perruu koloh láá</p>
<p type="listitem">láigu 810 e/mp</p>
<p type="listitem">čäcimáksu 45 e/mp</p>
<p type="listitem">táváliih argâkoloh ađai vuáđu-uási, mon miärán vaaikut perruu stuárudâ  1 250,51 e/mp</p>
<p type="listitem">ohtuuhuolâtteijee  572,52 e/mp</p>
<p type="listitem">vuossâmuš paijeel 10-ihásâš pärni  351,55 e/mp</p>
<p type="listitem">nubbe paijeel 10-ihásâš pärni  326,44 e/mp.</p>
<p>Koloh ohtsis: 2 105,51 e/mp</p>
<p>Puáđuin kepiduvvojeh koloh: 1 915,06 e/mp – 2 105,51 e/mp = – 190,45 e/mp.</p>
<p><em type="bold">Sáárá perrui máksoo vuáđuáigápuátutoorjâ 190,45 e/mp. </em></p>
<p>Sáárá lii pargottes ohtuuhuolâtteijee, kiäst láá 11- já 13-ihásiih päärnih. Sun ocá Kelast vuáđuáigápuátutorjuu, tastko suu ruuđah iä pijssáá puoh koloid.</p>
<p xml:lang="est">Ovdâmerkkâ áigápuátutorjuu mere rekinistmist8</p>
<p>Suáiti palvâlemnumerân: 020 692 207</p>
<p>Uusâ vuáđuáigápuátutorjuu viermist:www.kela.fi/viermist</p>
<p>Täärhist ucâmušâst, ete moh lahtoseh tast kalgeh leđe.</p>
<p>Lahtosijd puáhtá toimâttiđ viermist.</p>
<p>Tun puávtáh uuccâđ torjuu meid luámáttuvváin, mon uážžu Kela toimâttuvâin já viermisiijđoin:www.kela.fi/luamattuvah</p>
<p>Jis tun uusah torjuu luámáttuvváin, te vuolgât tom poostâ peht Kelan.</p>
<p>Kela čujottâs lii</p>
<p xml:lang="fin"><em type="bold">Kela </em></p>
<p xml:lang="deu"><em type="bold">PL 1000056 KELA </em></p>
<p>Uuccâm já mäksim</p>
<p><em type="bold">Uuccâm njálmálávt </em></p>
<p>Jis tun jieh pyevti uuccâđ vuáđuáigápuátutorjuu viermist tâi päävirluámáttuvváin, te tun puávtáh uuccâđ tom meid njálmálávt.</p>
<p>Suáiti talle Kelan tâi moonâ Kela toimâttâhân.9</p>
<p>Luuvâ lase: www.kela.fi/aigapuatutoorja</p>
<p>Kuás torjuu mäksoo?</p>
<p>Ko Kela lii kieđâvuššâm tuu ucâmuš, te tun uážuh pááikán miärádâs tast, ete uážuh-uv torjuu.</p>
<p>Miärádâsâst muštâleh torjuu mere, vuáđustâsâid já máksupeeivi.</p>
<p>Tun uážuh miärádâs meid talle, ko tunjin ij lah mieđettum toorjâ.</p>
<p>Vuáđuáigápuátutorjuu máksupeivi lii mánuppaje 1. paŋkkipeivi.</p>
<p>Jis tuu torjuu máksu ij kiergânmerikoskâsii máksupiäiván, te tot máksoo miärádâstoohâm ohtâvuođâst.</p>
<p>Talle ruuđah láá tuu paŋkkitilist 2 paŋkkipeeivi keččin miärádâsâst.</p>
<p>Mon kuhháá kieđâvuššâm pištá?</p>
<p>Mušte tevdiđ ucâmuš huolâlávt já toimâttiđ Kelan puoh lahtoseh, moh tarbâšuvvojeh ucâmušâst.</p>
<p>Tot huáput ucâmuš kieđâvuššâm.</p>
<p>Jis ucâmušâst láá puoh tárbuliih tiäđuh, te tun uážuh Kelast miärádâs 7 argâpeeivi siste.</p>
<p>Jis Kela miäruštâl oovtâst tuin, ete ucâmuš lii huápulâš, te tot čuávdoo siämmáá tâi čuávuváá argâpeeivi. 10</p>
<p>Suáiti palvâlemnumerân: 020 692 207</p>
<p>Máksučonnâsem</p>
<p>Uási tuu vuáđuáigápuátutorjust puáhtá adeliđ máksučonnâsmin.</p>
<p>Máksučonnâsem puáhtá uážžuđ ovdâmerkkân talkkâsij tâi čalmelaasâi várás.</p>
<p>Tun uážuh máksučonnâsem miärádâs ohtâvuođâst.</p>
<p>Máksučonnâsmist muštâleh, ete maid toin puáhtá mäksiđ käävpist.</p>
<p>Ko tunjin mieđettuvvoo vuáđuáigápuátutoorjâ, te tun uážuh siämmást máksučonnâsem apteekân.</p>
<p>Máksučonnâsmáin tun uážuh tuu tarbâšem reeseepttalkkâsijd.</p>
<p>Talkkâsij máksučonnâsem sirdâšuvá Kelast apteekân viermi peht.</p>
<p>Apteekist pijssáá, ete tun čááitáh tuu Kela-koortâ tâi persovntuođâštus.</p>
<p>Jis tun halijdah, te Kela puáhtá mäksiđ vuáđuáigápuátutorjust lááigu njuolgist láiguadeleijei.</p>
<p>Kela puáhtá meid mäksiđ tuu šleđgâreekkig tâi päikkitáhádâs njuolgist reekkigadeleijei.</p>
<p>Ko tun lah finnim miärádâs vuáđuáigápuátutorjust, te tun puávtáh uuccâđ torjuu toos lasseen rekigij várás, maid lah finnim miärádâs maŋa.</p>
<p>Rekigij máksupeivi kalga leđe tuu miärádâs vyeimistorroom ääigi.</p>
<p>Máksupeivi uáivild algâalgâlii reekkig máksupeeivi, ij muštottâsreekkig máksupeeivi.</p>
<p>Tuu finnim miärádâsâst muštâleh tärhibeht, ete maid rekigijd tun puávtáh toimâttiđ Kelan.11</p>
<p>Luuvâ lase: www.kela.fi/aigapuatutoorja</p>
<p>Almoot, jis tuu tiileest tábáhtuveh nubástusah</p>
<p>Jis tuu tiileest tábáhtuveh nubástusah, tot puáhtá vaikuttiđ</p>
<p>Kela torjuid. Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah.</p>
<p>Mušte almottiđ nubástusâin Kelan.</p>
<p>Puávtáh almottiđ nubástusâin viermist, puhelimist tâi toimâttuvâst.</p>
<p>Tuu ovdâsvástádâssân lii jieijâd uásild visásmittiđ, ete Kelast láá olmâ tiäđuh kevttimnáál.</p>
<p>Talle toorjâ máksoo tunjin olmâ stuárusâžžân.</p>
<p>Uusâ nubástus Kela miärádâsân</p>
<p>Jis jurdáh ete Kela miärádasâst lii feilâ, tun puávtáh uuccâđ tarkkum miärádâsân.</p>
<p>Tarkkum occoo Kelast.</p>
<p>Táárbu mield tun puávtáh uuccâđ njuolgim njuolgimvátámâškuávdáást.</p>
<p>Tun uážuh miärádâsreeivâ mield ravvuid tast, ete maht njuolgim occoo.12</p>
<p>Suáiti palvâlemnumerân: 020 692 207</p>
<p>Tarbâšâh-uv iše?</p>
<p>Tun puávtáh uážžuđ persovnlii palvâlem</p>
<p>Kela palvâlemäššitobdest puhelimáin tâi toimâttuvâst.</p>
<p>Jis tust tâi tuu perrust lii tárbu savâstâllâđ kieldâ sosiaalpalvâlusâi áámmátlâš ulmuin,</p>
<p>Kela já kieldâ pyehtih ohtsâšporgâđ tuu tile mield.</p>
<p>Návt Kela palvâl</p>
<p xml:lang="est">Viermist</p>
<p>Kela viermisiijđoin tun uážuh tiäđu já puávtáh hoittáđ tuu aašijd: www.kela.fi/anaraskielan</p>
<p>Viermist tun puávtáh rekinistiđ torjui euromeerijd: www.kela.fi/laskurit (suomâ- já ruotâkielân)</p>
<p>Viermiášástâllâmpalvâlusâst tun puávtáh tipšođ iänááš Kela-aašijd: www.kela.fi/viermist</p>
<p>Čáládât ášástâllâmpalvâlusân jieijâd viermipaŋkkitubdâlduvâiguin tâi tuu puhelin moobiilvisásmitmáin.</p>
<p>Viermiášástâllâmpalvâlusâst tun puávtáh uuccâđ torjuid, vuolgâttiđ lahtosijd, tärhistiđ tuu ucâmuš tile, vuolgâttiđ saavâid, almottiđ nubástusâin já lopâttiđ torjuu.</p>
<p>Tarbâšah-uv tuulhâ?</p>
<p>Jis tun tarbâšah tulkkum, te vääldi ohtâvuođâ Kelan.</p>
<p>Kaavnah lasetiäđu tulkkuumist</p>
<p>Kela siijđoin. www.kela.fi/tarbasah-uv-tuulha</p>
<p xml:lang="est">Puhelimist</p>
<p>Suomâkielâlâš palvâlus vu-vá 9–16.</p>
<p>Aassâm.........................020 692 210 Almugijkoskâsâš ääših...........................020 634 0200 <em type="bold">Áigápuátutoorjâ............020 692 207 </em>Iäláttuvah......................020 692 202 Maassâdpeerrâm..........020 634 4940 Oppâm....................... 020 692 209 Pargottesvuotâ..............020 692 210 Puáccám já koortah .....................020 692 204 Vaanhimvuotâ.............. 020 692 206 Vajoidittem já vádulâštorjuuh.............020 692 205 </p>
<p>Toimâttuvast</p>
<p>Täärhist palvâlemsoojij ohtâvuotâtiäđuid já ávusorroomaaigijd viermist: www.kela.fi/toimattuvast</p>
<p>Puávtáh väridiđ ääigi</p>
<p>Tun puávtáh väridiđ ääigi puhelinpalvâlusân tâi toimâttâhân. www.kela.fi/ajanvaraus (suomâ- já ruotâkielân)</p>
<p>Kela anarâškielân</p>
<p>Anarâškielâlijd viermisiijđoh: www.kela.fi/anaraskielan</p>
<p>Anarâškielâlijd tieđettemčáálluseh: Almos aassâmtoorjâ Áigápuátutoorjâ Iäláttuvah já eres torjuuh iäláttuvuážžoi Oppâm já viärjukenigâsvuotâ Pargottesvuotâ Puoccâm já vajoidittem Pärniperruuh Varrim Suomân tâi Suomâst olgoenâmáid</p>
<p>Anarâškielâlijd tieđettemčáállusijd puáhtá printtiđ</p>
<p xml:lang="fin">Kela viermisiijđoin</p>
</body></document>
