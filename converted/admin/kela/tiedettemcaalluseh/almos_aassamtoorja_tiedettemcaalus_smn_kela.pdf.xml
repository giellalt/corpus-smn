<document xml:lang="smn" id="no_id"><header><title>Almos aassâmtoorjâ</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><publChannel><publication><publisher>KELA</publisher></publication></publChannel><wordcount>1170</wordcount><conversion_status type="standard"/><availability><license type="standard"/></availability><multilingual/><origFileName>https://www.kela.fi/documents/10180/24087143/Almos_aassamtoorja_tiedettemcaalus_smn_Kela.pdf/16524798-d490-4474-9638-6e013e73c282</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Almos aassâmtoorjâ</p>
<p>UÁNIHÁVT JÁ ČIELGÂSÁVT</p>
<p>Siskáldâs Kii puáhtá uážžuđ almos aassâmtorjuu? 1</p>
<p>Mon ennuv tun puávtáh uážžuđ torjuu? 3</p>
<p>Uuccâm já mäksim 7</p>
<p>Návt Kela palvâl 9</p>
<p>Luuvâ lase: www.kela.fi/almos-aassamtoorja 1</p>
<p type="listitem">Kela mäksim aassâm torjuuh láá</p>
<p type="listitem">almos aassâmtoorjâ</p>
<p type="listitem">iäláttâhuážžoo aassâmtoorjâ</p>
<p type="listitem">uáppee assâmlase</p>
<p type="listitem">suáldátiše aassâmtoorjâ.</p>
<p>Taan tieđettemčáállusist oovdânpuáhtoo almos aassâmtoorjâ. Tieđettemčáálus muštâl ive 2020 tiileest. Mieldi iä lah puoh torjui detaljeh.</p>
<p>Kela máksá almos aassâmtorjuu asâmist šaddee koloid.</p>
<p>Tun puávtáh uážžuđ almos aassâmtorjuu, jis tuu puáđuh láá uceh.</p>
<p>Torjuu puáhtá mäksiđ oovtâ ulmui tâi maaŋgâ ulmuu purrâmâšjuávkun.</p>
<p>Mii lii purrâmušjuávkku?</p>
<p>Purrâmâšjuávkku uáivild siämmáá visteest fastâ ässee ulmuid. Táválávt purrâmâšjuávkku lii näimipaarâ, ávuspaarâ tâi peerâ. Meid ohtâ olmooš puáhtá leđe purrâmušjuávkku.</p>
<p>Kii puáhtá uážžuđ almos aassâmtorjuu?</p>
<p>Aassâmkoloh</p>
<p type="listitem">Almos aassâmtorjuu puáhtá uážžuđ</p>
<p type="listitem">láiguviistán</p>
<p type="listitem">omâstemviistán</p>
<p type="listitem">aassâmvuoigâdvuotâviistán</p>
<p type="listitem">uásiomâstemviistán.</p>
<p type="listitem">Puávtáh uážžuđ aassâmtorjuu ovdâmerkkân čuávuvâš aassâmkoloid:</p>
<p type="listitem">láiguviste: láigu sehe čäci- já liegâdemmáávsuh</p>
<p type="listitem">peerâtáálu: kiddoduv tipšokoloh já visteloovnâ riäntuh</p>
<p type="listitem">uásusviste: vaastâ, visteloovnâ riäntuh sehe čäci- já liegâdemkoloh</p>
<p type="listitem">aassâmvuoigâdvuotâviste: kiävttuvaastâ, visteloovnâ riäntuh sehe čäci- já liegâdemkoloh</p>
<p type="listitem">uásiomâstemviste: láigu sehe čäci- já liegâdemmáávsuh.2</p>
<p>Suáiti palvâlemnumerân: 020 692 210</p>
<p>Čäcimáksu tuhhiittuvvoo aassâmkolloon, jis tun máávsáh tom sierâ lááigu tâi vastuu lasseen.</p>
<p>Čäcimáksun tuhhiittuvvojeh 18 e/mp ulmuu kuáttá.</p>
<p>Uánádâs e/mp uáivild euro/eurod mánuppaajeest.</p>
<p>Liegâdemkoloh tuhhiittuvvojeh aassâmkolloon, jis tun máávsáh taid sierâ lááigu tâi vastuu lasseen.</p>
<p>Liegâdemkolloon tuhhiittuvvojeh 41 e/mp, jis purrâmušjuávhust lii ohtâ olmooš.</p>
<p>Jis purrâmušjuávkun kuleh eenâb ulmuuh, te liegâdemkoloid lasettuvvojeh 14 eurod jyehi laseulmuu kuáttá.</p>
<p>Jis tun aasah peerâtáálust, te aassâmkolloon tuhhiittuvvojeh čääsist, liegâdmist já eres peerâtáálu koloin šaddee koloh ađai tipšokoloh.</p>
<p>Tuhhiittettee tipšokoloi stuárudâh lii miäruštâllum laavâst.</p>
<p>Jis tust lii vistelovnâ, te aassâmkolloon tuhhiittuvvojeh 73 % ađai masa kulmâ niäljádâs lááigui riäntuin.</p>
<p>Luuvâ lase: www.kela.fi/almos-aassamtoorja 3</p>
<p>Aassâmtoorjâ puáhtá leđe enâmustáá 80 % ađai nelji viđâdâs aassâmkoloin.</p>
<p>Te tun máávsáh jieš tuu aassâmkoloin ain ucemustáá 20 % ađai oovtâ viđâdâs.</p>
<p>Aassâmtorjuu iä kuittâg määvsi puoh aassâmkoloin.</p>
<p>Tuhhiittettee aassâmkoloh láá miäruštâllum laavâin.</p>
<p>Laavâst miäruštâllojeh meid enâmusaassâmkoloh ađai stuárráámus euromeeri, mon vuáđuld puáhtá uážžuđ aassâmtorjuu.</p>
<p>Jis tuu aassâmkoloh láá stuárráábeh ko enâmusaassâmkoloh, te tun puávtáh uážžuđ aassâmtorjuu enâmustáá enâmusaassâmkoloi mield.</p>
<p>Enâmusaassâmkoloid vaaikut visteest ässee rävisulmui já paarnij lohomeeri sehe kieldâ, kost viste lii.</p>
<p xml:lang="est">Viste sajadâh</p>
<p>Kieldah láá juohhum neelji juávkun aassâm hade mield.</p>
<p>Vuossâmuu juávkun kulá Helsig.</p>
<p>Tobbeen aassâm lii puoh tivrâsumos, te tobbeen uážžu stuárráámus aassâmtorjuu.</p>
<p type="listitem">Nube juávkun kuleh</p>
<p type="listitem" xml:lang="eng">Espoo</p>
<p type="listitem" xml:lang="fin">Kauniainen</p>
<p type="listitem" xml:lang="fin">Vantaa.</p>
<p>Mon ennuv tun puávtáh uážžuđ torjuu?4</p>
<p>Suáiti palvâlemnumerân: 020 692 210</p>
<p type="listitem">Kuálmád juávkun kuleh</p>
<p type="listitem" xml:lang="fin">Hyvinkää</p>
<p type="listitem" xml:lang="olo">Hämeenlinna</p>
<p type="listitem" xml:lang="fin">Joensuu</p>
<p type="listitem" xml:lang="olo">Jyväskylä</p>
<p type="listitem" xml:lang="fin">Järvenpää</p>
<p type="listitem" xml:lang="fin">Kajaani</p>
<p type="listitem" xml:lang="olo">Kerava</p>
<p type="listitem" xml:lang="fin">Kirkkonummi</p>
<p type="listitem" xml:lang="fin">Kouvola</p>
<p type="listitem" xml:lang="fin">Kuopio</p>
<p type="listitem" xml:lang="fin">Lahti</p>
<p type="listitem" xml:lang="fin">Lappeenranta</p>
<p type="listitem" xml:lang="fin">Lohja</p>
<p type="listitem" xml:lang="fin">Mikkeli</p>
<p type="listitem" xml:lang="fin">Nokia</p>
<p type="listitem" xml:lang="fin">Nurmijärvi</p>
<p type="listitem" xml:lang="kal">Oulu</p>
<p type="listitem" xml:lang="pol">Pori</p>
<p type="listitem" xml:lang="pol">Porvoo</p>
<p type="listitem" xml:lang="fin">Raisio</p>
<p type="listitem" xml:lang="fin">Riihimäki</p>
<p type="listitem">Ruávinjargâ</p>
<p type="listitem" xml:lang="olo">Seinäjoki</p>
<p type="listitem" xml:lang="fin">Sipoo</p>
<p type="listitem" xml:lang="ita">Siuntio</p>
<p type="listitem" xml:lang="eng">Tampere</p>
<p type="listitem" xml:lang="fin">Turku</p>
<p type="listitem" xml:lang="fin">Tuusula</p>
<p type="listitem" xml:lang="fin">Vaasa</p>
<p type="listitem" xml:lang="fin">Vihti.</p>
<p>Niäljád juávkun kuleh puoh eres kieldah.</p>
<p>Åland kieldah kuleh jieijâs juávkun.</p>
<p>Ovdâmeerhah</p>
<p>Máijá áásá ohtuu láiguvisteest</p>
<p>Helsigist.</p>
<p>Sun máksá lááigu 800 e/mp.</p>
<p>Ohtuu ässee ulmuu aassâmkolloon puáhtá tuhhiittuđ enâmustáá 520 e/mp.</p>
<p>Máijá aassâmtorjuu meeri rekinistoo te 520 euro mield.</p>
<p>Tot ij rekinistuu Máijá lááigu ađai 800 euro vuáđuld.</p>
<p>Heikkâ áásá ohtuu vyeliláigulâžžân Kiemâst.</p>
<p>Sun máksá lááigu 291 e/mp.</p>
<p>Ohtuu ässee ulmuu aassâmkolloon Kiemâst puáhtá tuhhiittuđ enâmustáá 352 e/mp.</p>
<p>Heeihâ aassâmtorjuu meeri rekinistoo Heeihâ mäksim lááigu ađai 291 euro mield, tastko lááigu meeri ij lah eenâb ko enâmusaassâmkoloh.5</p>
<p>Luuvâ lase: www.kela.fi/almos-aassamtoorja</p>
<p>Vuáđujiešvástádâs</p>
<p>Ovdil ko lopâlâš aassâmtoorjâ lii čielgâs, te aassâmkoloin kepiduvvoo vuáđujiešvástádâs.</p>
<p type="listitem">Vuáđujiešvástádâs miärán  vaikutteh</p>
<p type="listitem">purrâmušjuávhu bruttopuáđuh mánuppaajeest</p>
<p type="listitem">rävisulmui já paarnij lohomeeri purrâmušjuávhust.</p>
<p><em type="bold">Bruttopuáđuh </em>láá puáđuh, main iä lah kepidum viäruh. </p>
<p>Mađe stuárráb puáđuh láá, te tađe stuárráb lii vuáđujiešvástádâs.</p>
<p>Jis puáđuh láá uáli uccááh, te vuáđujiešvástádâs ij lah ollágin.</p>
<p>Puáđuh</p>
<p type="listitem">Aassâmtorjuu miärán vaikutteh</p>
<p type="listitem">tiänáspuáđuh (ovdâmerkkân pälkkipuáđuh, main lii kepidum máhđulâš tiänáspuátukepidâs)</p>
<p type="listitem">válduomâdâhpuáđuh (ovdâmerkkân láigupuáđuh  já vuorkkiimij riäntuh)</p>
<p type="listitem">maaŋgah sosiaalhiäđuh (ovdâmerkkân pargomarkkân-toorjâ, uáppuruttâ, iäláttuvah já puoccâmpeiviruttâ).</p>
<p type="listitem">Aassâmtorjuu miärán iä vaaikut</p>
<p type="listitem">tiätu sosiaalhiäđuh (ovdâmerkkân áigápuátutoorjâ, pärnilase, uáppuruuđâ huolâtteijeealadâs  tâi omâhâštipšo toorjâ)</p>
<p type="listitem">uáppulovnâ</p>
<p type="listitem">purrâmâškode vyeliahasii päärni puáđuh</p>
<p type="listitem">sätipuáđuh (ovdâmerkkân ärbi  tâi skeŋkkâ).</p>
<p>Tun koolgah almottiđ puoh tuu puáđuid aassâmtoorjâucâmušâst.</p>
<p>Kela uážžu tiäđuid maksum paalhijn meid puáđuregisterist.</p>
<p>Mušte almottiđ Kelan, jis tuu puáđuh šaddeh tâi ucoh.6</p>
<p>Suáiti palvâlemnumerân: 020 692 210</p>
<p>Tiänáspuáđukepidem</p>
<p>Tiänáspuáđukepidem uáivild tom, ete jyehi purrâmušjuávhu jeessân oohtânrekinistum tiänáspuáđuin kepiduvvojeh 300 e/mp.</p>
<p>Te Kela ij vääldi taam sume huámmášumán, ko tot rekinist aassâmtorjui vaikutteijee puáđui mere.</p>
<p>Tiänáspuáđukepidem puáhtá toohâđ pälkkipuáđust, iäláttâstooimâ puáđust já eennâmtuálu puáđust.</p>
<p>Tun uážuh lase tiäđu puáđui vaikuttâsâin aassâmtorjuu miärán</p>
<p xml:lang="fin">Kela viermisiijđoin.</p>
<p>Maht torjuu meeri rekinistoo?</p>
<p>Aassâmtorjuu meeri rekinistoo návt:</p>
<p>Aassâmkoloin kepiduvvoo vistig vuáđujiešvástádâsuási.</p>
<p>Aassâmtoorjâ lii 80 % päccee summeest.</p>
<p>Tun puávtáh jieš rekinistiđ rekinistempalvâlusâst, ete mon ennuv tun puávtáh uážžuđ almos aassâmtorjuu.www.kela.fi/laskurit</p>
<p>Ovdâmerkkâ</p>
<p>Jovnâ áásá ohtuu Turkust láiguvisteest.</p>
<p>Viste láigu lii 700 e/mp.</p>
<p>Joovnâ bruttopuáđuh láá 696 e/mp.</p>
<p>Tastko Joovnâ puáđuh láá uceh, te vuáđujiešvástádâs ij lah.</p>
<p>Joovnâ aassâmkoloin pyehtih tuhhiittiđ enâmustáá 396 e/mp.</p>
<p>Aassâmtorjuu meeri rekinistoo enâmusaassâmkoloi mield.</p>
<p>Tot ij rekinistuu Joovnâ lááigu ađai 700 euro vuáđuld.</p>
<p>Joovnâ aassâmtoorjâ lii 80 % enâmusaassâmkoloin ađai 399 x 0,80 = 319,20 e/mp.</p>
<p>Jovnâ máksá asâmist jieš 700-319 = 380,80 e/mp.7</p>
<p>Luuvâ lase: www.kela.fi/almos-aassamtoorja</p>
<p>Uusâ almos aassâmtorjuu viermist:www.kela.fi/viermist</p>
<p>Täärhist ucâmušâst, ete moh lahtoseh tast kalgeh leđe.</p>
<p>Lahtosijd puáhtá toimâttiđ viermist.</p>
<p>Tun puávtáh uuccâđ torjuid meid luámáttuvâiguin, maid uážžu Kela viermisiijđoin:www.kela.fi/luamattuvah</p>
<p>Jis tun uusah torjuu luámáttuvváin, te vuolgât tom poostâ peht Kelan.</p>
<p>Kela postâčujottâs lii</p>
<p xml:lang="fin"><em type="bold">Kela </em></p>
<p xml:lang="deu"><em type="bold">PL 1000056 KELA </em></p>
<p>Aassâmtorjust lii oovtâ mánuppaje maŋasčyeccee uuccâmäigi.</p>
<p>Jis tun halijdah uážžuđ torjuu ovdâmerkkân uđđâivemáánu rääjist, te ucâmuš kalga leđe Kelast kuovâmáánu loopâ räi.</p>
<p>Ko Kela lii kieđâvuššâm tuu ucâmuš, te tun uážuh pááikán miärádâs.</p>
<p>Miärádâsâst muštâluvvojeh torjuu meeri, vuáđustâsah já máksupeivi.</p>
<p>Tun uážuh miärádâs meid talle, jis tunjin ij lah mieđettum toorjâ.</p>
<p>Kela máksá almos aassâmtorjuu tuu tilin mánuppaje 1. paŋkkipeeivi.</p>
<p>Aassâmtorjuu puáhtá mäksiđ tuu pivdem mield meid njuolgist láiguadeleijei.</p>
<p>Kela täärhist aassâmtorjuu ive kooskâi.</p>
<p>Aassâmtorjuu puáhtá tärhistiđ tađe ovdil-uv, jis tuu eellimtile muttoo.</p>
<p>Uuccâm já mäksim8</p>
<p>Suáiti palvâlemnumerân: 020 692 210</p>
<p>Jis tuu tiileest šaddeh nubástusah</p>
<p>Jis tuu tiileest tábáhtuveh nubástusah, tot puáhtá vaikuttiđ Kela torjuid.</p>
<p>Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah.</p>
<p>Mušte almottiđ nubástusâin Kelan.</p>
<p>Puávtáh almottiđ nubástusâin viermist, puhelimist tâi toimâttuvâst.</p>
<p>Jis Kela máksá torjuu liijkás ennuv puástutiäđui tiet, te tom kalga peerrâđ tust maasâđ.www.kela.fi/takaisinperinta</p>
<p>Uusâ nubástus Kela miärádâsân</p>
<p>Tun puávtáh uuccâđ nubástus</p>
<p>Kela adelem miärádâsân.</p>
<p>Tun uážuh miärádâsreeivâ mield ravvuid tast, ete maht nubástus occoo.</p>
<p>Jis tust láá koččâmušah, te vääldi ohtâvuođâ vistig</p>
<p xml:lang="olo">Kelan.9</p>
<p>Luuvâ lase: www.kela.fi/almos-aassamtoorja www.kela.fi/uuccam-ja-maksim</p>
<p>Návt Kela palvâl</p>
<p xml:lang="est">Viermist</p>
<p>Kela viermisiijđoin tun uážuh tiäđu já puávtáh hoittáđ tuu aašijd: www.kela.fi/anaraskielan</p>
<p>Viermist tun puávtáh rekinistiđ torjui euromeerijd: www.kela.fi/laskurit (suomâ- já ruotâkielân)</p>
<p>Viermiášástâllâmpalvâlusâst tun puávtáh tipšođ iänááš Kela-aašijd: www.kela.fi/viermist</p>
<p>Čáládât ášástâllâmpalvâlusân jieijâd viermipaŋkkitubdâlduvâiguin tâi tuu puhelin moobiilvisásmitmáin.</p>
<p>Viermiášástâllâmpalvâlusâst tun puávtáh uuccâđ torjuid, vuolgâttiđ lahtosijd, tärhistiđ tuu ucâmuš tile, vuolgâttiđ saavâid, almottiđ nubástusâin já lopâttiđ torjuu.</p>
<p>Tarbâšah-uv tuulhâ?</p>
<p>Jis tun tarbâšah tulkkum, te vääldi ohtâvuođâ Kelan.</p>
<p>Kaavnah lasetiäđu tulkkuumist</p>
<p>Kela siijđoin. www.kela.fi/tarbasah-uv-tuulha</p>
<p xml:lang="est">Puhelimist</p>
<p>Suomâkielâlâš palvâlus vu-vá 9–16.</p>
<p><em type="bold">Aassâm.........................020 692 210 </em>Almugijkoskâsâš ääših.............................020 634 0200 Áigápuátutoorjâ...............020 692 207 Iäláttuvah.......................020 692 202 Maassâdpeerrâm............020 634 4940 Oppâm.............................020 692 209 Pargottesvuotâ................020 692 210 Puáccám já koortah .......................020 692 204 Vaanhimvuotâ.................020 692 206 Vajoidittem já vádulâštorjuuh................020 692 205 </p>
<p>Toimâttuvast</p>
<p>Täärhist palvâlemsoojij ohtâvuotâtiäđuid já ávusorroomaaigijd viermist: www.kela.fi/toimattuvast</p>
<p>Puávtáh väridiđ ääigi</p>
<p>Tun puávtáh väridiđ ääigi puhelinpalvâlusân tâi toimâttâhân. www.kela.fi/ajanvaraus (suomâ- já ruotâkielân)</p>
<p>Kela anarâškielân</p>
<p>Anarâškielâlijd viermisiijđoh: www.kela.fi/anaraskielan</p>
<p>Anarâškielâlijd tieđettemčáálluseh: Almos aassâmtoorjâ Áigápuátutoorjâ Iäláttuvah já eres torjuuh iäláttuvuážžoi Oppâm já viärjukenigâsvuotâ Pargottesvuotâ Puoccâm já vajoidittem Pärniperruuh Varrim Suomân tâi Suomâst olgoenâmáid</p>
<p>Anarâškielâlijd tieđettemčáállusijd puáhtá printtiđ</p>
<p xml:lang="fin">Kela viermisiijđoin</p>
</body></document>
