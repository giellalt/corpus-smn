<document xml:lang="smn" id="no_id"><header><title>Iäláttuvah já eres torjuuh iäláttuvuážžoi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><publChannel><publication><publisher>KELA</publisher></publication></publChannel><wordcount>2725</wordcount><conversion_status type="standard"/><availability><license type="standard"/></availability><multilingual/><origFileName>https://www.kela.fi/documents/10180/24087143/Ialattahlii_torjuuh_tiedettemcaalus_smn_Kela.pdf/dd5c53f3-ddc7-4bd5-900f-fdcb1d97b349</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Iäláttuvah já eres torjuuh iäláttuvuážžoi</p>
<p>UÁNIHÁVT JÁ ČIELGÂSÁVT</p>
<p>Ereslágán iäláttuvah 1</p>
<p>Eres torjuuh iäláttuvuážžoi 10</p>
<p>Peerâiäláttâh 13 Uuccâm já mäksim 16</p>
<p>Návt Kela palvâl 21</p>
<p>Siskáldâs1</p>
<p>Luuvâ lase: www.kela.fi/ialattuvah</p>
<p>Ereslágán iäláttuvah</p>
<p>Taan uápistemčáállusist muštâluvvoo Kela mäksim iäláttuvâin já eres iäláttuvuážžoi torjuin.</p>
<p>Uápistemčáálus muštâl ive 2020 tiileest.</p>
<p>Mieldi iä lah puoh detaljeh.</p>
<p>Maid iäláttuvâid puávtáh uážžuđ</p>
<p>Tun puávtáh uážžuđ iäláttuv puárisvuođâ, pargonavcâttesvuođâ teikâ pargottesvuođâ vuáđuld.</p>
<p>Pargoiäláttâhlájádâsah já Kela mäksih iäláttuvâid.</p>
<p>Tun puávtáh uážžuđ puárásijiäláttuv sehe pargoiäláttâhhân ete aalmugiäláttâhhân.</p>
<p>Pargoiäláttuv máksá pargoiäláttâhlájádâs.</p>
<p>Aalmugiäláttuv máksá Kela.</p>
<p>Kela puárásijiäláttuv aherääji lii 65 ihheed.</p>
<p>Pargoiäláttuv aherääji lii kiddâ tast, ete mon ive tun lah šoddâm.</p>
<p>Puávtáh pääcciđ pargonavcâttesvuotâiäláttâhân ovdil puárásijiäláttuv, jis jieh paste porgâđ tâi jotteeđ uápuid.</p>
<p>Pargonavcâttesvuotâiäláttuv tun puávtáh uážžuđ sehe pargoiäláttâhhân já aalmugiäláttâhhân.</p>
<p>Pargonavcâttesvuotâiäláttâh álgá táválávt eskân kuhes puoccâm maŋa.</p>
<p type="listitem">Toos lasseen láá kulmâ iäláttuv, maid Kela ij määvsi. Toh láá</p>
<p type="listitem">uásipargottesvuotâiäláttâh</p>
<p type="listitem">ij-tievâslâš toledum puárásijiäláttâh</p>
<p type="listitem">pargokarriieeriäláttâh.</p>
<p>Tun puávtáh koijâdiđ tain tuu jieijâd pargoiäláttâhlájádâsâst.</p>
<p>Iäláttuv lasseen tun puávtáh uážžuđ</p>
<p type="listitem" xml:lang="est">Kelast</p>
<p type="listitem" xml:lang="est">pärnialedem</p>
<p type="listitem">iäláttâhuážžoo aassâmtorjuu</p>
<p type="listitem">iäláttuv uážžoo tipšotorjuu</p>
<p type="listitem">suátišiljolase já paijeelmiärálâš suátišiljolase</p>
<p type="listitem">vuáđuáigápuátutoorjâ.2</p>
<p>Suáiti palvâlemnumerân: 020 692 202</p>
<p>Pargoiäláttâh</p>
<p>Váldu-uási iäláttuvâin láá pargoiäláttuvah.</p>
<p>Pargoiäláttâh ánsášuvvoo jieijâs pälkkipargoin.</p>
<p>Pargoiäláttuvâid hoittájeh pargoiäláttâhlájádâsah, moh láá maaŋgah.</p>
<p>Tun já tuu pargoadeleijee leppeđ máksám iivij mield pargoiäláttâhmáávsuid.</p>
<p>Tuu iäláttuv meeri meriduvvoo tađe mield, ete mon ennuv tun lah ánsášâm pargokarrieer ääigist.</p>
<p>Priivaat irâtteijee lii máksám iäláttâhmáávsuid suu valjim iäláttâhfinnodâhân.</p>
<p>Eennâmtuáluirâtteijee lii máksám iäláttâhmáávsuid suu jieijâs iäláttâhlájádâsân, Melan.</p>
<p type="listitem">Pargoiäláttuvâin tun uážuh tiäđu</p>
<p type="listitem">tuu jieijâd pargoiäláttâhlájádâsâst</p>
<p type="listitem">Iäláttâhtorvokuávdáást (Eläketurvakeskus, suomâkielân)</p>
<p type="listitem">Viermist www.tyoelake.fi -siijdoin (suomâkielân).3</p>
<p>Luuvâ lase: www.kela.fi/ialattuvah</p>
<p xml:lang="fin">Kela mäksim iäláttuvah</p>
<p>Jis tun jieh uážu pargoiäláttuv tâi jis tot lii ucce, te Kela máksá tunjin <em type="bold">aalmugiäláttuv </em>. </p>
<p>Kela máksá meid <em type="bold">táhádâsiäláttuv </em>, jis tuu eres iäláttuvah pääcih uáli uccen tâi tun jieh uážu maiden eres iäláttuv. </p>
<p>Aalmugiäláttâh</p>
<p>Tun puávtáh uážžuđ aalmugiäláttuv tuše, jis tun jieh uážu ollágin pargoiäláttuvâid tâi jis tun uážuh taid enâmustáá suulân 56 e/mp.</p>
<p>Jis tun uážuh pargoiäláttuvâid eenâb, te aalmugiäláttâh lii ucceeb tâi jieh uážu tom ollágin.</p>
<p>Aalmugiäláttuv oles meeri lii suulân 663 e/mp.</p>
<p>Jis tun lah parâkoskâvuođâst, te aalmugiäláttuv meeri lii suulân 592 e/mp.</p>
<p>Uánádâs e/mp uáivild eurod mánuppaajeest.</p>
<p>Aalmugiäláttâh puáhtá leđe ucceeb, jis tun lah váldám aalmugiäláttuv toledum puárásijiäláttâhân ovdil 65 ive ahe.</p>
<p>Aalmugiäláttâh puáhtá leđe ucceeb meid talle, jis tun lah aassâm olgoenâmijn.</p>
<p>Jis tun varriih Suomâst olgoenâmáid, puáhtá tot vaikuttiđ aalmugiäláttâhân.</p>
<p>Koijâd olgoenâmijn aassâm vaikuttâsâst aalmugsiäláttâhân almugijkoskâsâš tilálâšvuođâi palvâlemnumerist 020 634 0200.</p>
<p type="listitem">Aalmugiäláttuv ucedeh</p>
<p type="listitem">pargoiäláttuv</p>
<p type="listitem">eres tuu uážžum iäláttuvah  já sajanmáávsuh.</p>
<p type="listitem">Aalmugiäláttuv iä ucceed</p>
<p type="listitem">pelikyeimi puáđuh</p>
<p type="listitem">párnái tipšo ääigi nurrum iäláttâh</p>
<p type="listitem">uápui jotteem ääigi nurrum iäláttâh</p>
<p type="listitem">pargonavcâttesvuotâiäláttuv kerdialedem.</p>
<p>Máávsáh viäru Kela iäláttuvâin já pargoiäláttuvâin.4</p>
<p>Suáiti palvâlemnumerân: 020 692 202</p>
<p>Aalmugiäláttuv puáturääjih</p>
<p>Tun jieh kannat uuccâđ aalmugiäláttuv, jis tuu eres iäláttâsah já sajanmáávsuh láá eenâb ko puáturääjih.</p>
<p>Kela ij toovâ miärádâs aalmugiäláttuvâst tâi táhádâsiäláttuvâst ovdil ko lii čielgâs, ete mon ennuv tun uážuh eres iäláttuvâid.</p>
<p type="listitem">Tun puávtáh uážžuđ aalmugiäláttuv, jis tuu eres aalmugiäláttâhân vaiguttâm iäláttuvah já sajanmáávsuh láá ucebeh  ko čuávuvááh puáturääjih:</p>
<p type="listitem">parâkoskâvuođâst ellee  suulân 1 226 e/mp</p>
<p type="listitem">ohtuu ässee suulân 1 368 e/mp.</p>
<p>Puáturääjih uáivildeh bruttopuáđuid.</p>
<p>Tain ij lah kepidum viäru.</p>
<p>Puáturääjih sättih leđe ucebeh, jis tun lah aassâm olgoenâmijn.</p>
<p>Táhádâsiäláttâh</p>
<p>Táhádâsiäláttuv puáhtá uážžuđ tuše Suomâst ässee iäláttâhlâš.</p>
<p>Tom puáhtá uážžuđ, ko lii aassâm Suomâst ucemustáá 3 ive.</p>
<p>Táhádâsiäláttuv oles meeri lii suulân 835 e/mp.</p>
<p>Jis tun jieh uážu maiden eres iäláttuvâid, te tun uážuh oles táhádâsiäláttuv.</p>
<p>Táhádâsiäláttâh lii kuittâg ucceeb, jis tun lah uuccâm ovdil iäláttâhave toledum puárásijiäláttuv.</p>
<p>Talle puáhtá keevvâđ tienuuvt, ete tun jieh uážu táhádâsiäláttuv.</p>
<p>Táhádâsiäláttuv kepideh meid eres iäláttuvah, meid tun uážuh.</p>
<p>Toh kepiduvvojeh ollásávt oles táhádâsiäláttuvâst.5</p>
<p>Luuvâ lase: www.kela.fi/ialattuvah</p>
<p>Táhádâsiäláttuv ij keeppid ovdâmerkkân tipšotoorjâ, aassâmtoorjâ, pargopuáđuh, omâdâh tâi pelikyeimi puáđuh.</p>
<p>Peerâkoskâvuođah iä vaaikut táhádâsiäláttuv miärán.</p>
<p>Koijâd olgoenâmijn aassâm vaikuttâsâst táhádâsiäláttâhân almugijkoskâsâš tilálâšvuođâi palvâlemnumerist 020 634 0200.</p>
<p>Puárásijiäláttâh</p>
<p>Puárásijiäláttâh puáhtá leđe pargoiäláttâh, aalmugiäláttâh teikâ kuohtuuh.</p>
<p>Almoogiäláttâhhân máksoo puárásijiäláttâh álgá 65 ive avveest.</p>
<p>Jis tun lah aassâm tâi porgâm olgoenâmijn, puárásijiäláttuv meeri puáhtá leđe ucceeb.</p>
<p>Ovdamerkkâ iäláttuvâin</p>
<p>Irján já Iŋgá lává naaijâm. Suái lává kuohtuuh puárásijiäláttuvâst.</p>
<p>Irján uážžu pargoiäláttuv 1 300 e/mp.</p>
<p>Sun ij uážu aalmugiäláttuv ijge táhádâsiäláttuv.</p>
<p>Iŋgá lii tipšom kuhháá párnáid pääihist.</p>
<p>Sun uážžu pargoiäláttuv 500 e/mp já aalmugiäláttuv suulân 370 e/mp.</p>
<p>Te Iŋgá uážžu iäláttuv ohtsis suulân 870 e/mp.</p>
<p>Sunjin ij kuulâ táhádâsiäláttâh.6</p>
<p>Suáiti palvâlemnumerân: 020 692 202</p>
<p>Iäláttuv toledem</p>
<p>Jis tust lii vuoigâdvuotâ aalmugiäláttâhân, te tun puávtáh meridiđ, ete vááldáh-uv tom toledum puárásijiäláttâhhân ovdil ko tun tiävdáh 65 ihheed.</p>
<p>Toledum puárásijiäláttuv uážžu, jis lii tiävdám 63 ihheed.</p>
<p>Toledum iäláttâh lii pisovávt ucceeb ko aalmugiäláttâh, mii álgá 65-ihásâžžân.</p>
<p>Iäláttâh kiäppán 0,4 % jyehi mánuppaajeest, moin tun toledah tom.</p>
<p>Kannat väldiđ muuneeld čielgâsin, ete mon stuárusâš toledum puárásijiäláttâh ličij.</p>
<p>Iäláttuv maŋedem</p>
<p>Tun jieh taarbâš uuccâđ iäláttuv vala 65-ihásâžžân. Te tun puávtáh maŋediđ iäláttuv älgim. Tot aaleed iäláttuv.</p>
<p>Iäláttâh stuáru 0,6 % jyehi mánuppaajeest, moin tun maŋedeh tom.</p>
<p>Pargottesvuotâ já iäláttâh</p>
<p>Jis tun lah kuhháá pargottem já šoddâm ovdil ive 1958, te tust puáhtá leđe vuoigâdvuotâ uuccâđ 62-ihásâžžân puárásijiäláttuv.</p>
<p>Taan tábáhtusâst iäláttâh ij kiäppán. Mudoi tun uážuh pargottespeiviruuđâ 65-ihásâžžân räi.</p>
<p>Ovdamerkkâ toledum puárásijiäláttuvâst</p>
<p>Piäkká páácá pargoiäláttâhân 63 ive já 9 mánuppaje avveest.</p>
<p>Sun uážžu pargoiäláttuv 700 e/mp.</p>
<p>Sun ocá toos lasseen aalmugiäláttuv toledum 1 ivvijn já 3 mánuppoojijn.</p>
<p>Aalmugiäláttâh lii 6 % (suulân 20 e/mp) ucceeb ko tot ličij 65-ihásâžžân.</p>
<p>Piäkká áásá ohtuu.</p>
<p>Sun uážžu pargoiäláttuv lasseen aalmugiäláttuv suulân 320 e/mp.7</p>
<p>Luuvâ lase: www.kela.fi/ialattuvah</p>
<p>Pargonavcâttesvuotâiäláttâh</p>
<p>Jis tun lah kuhes ääigi pyeccen, te tun uážuh táválávt vistig puácuvuotâpeiviruuđâ.</p>
<p>Ko tun lah uážžum puácuvuotâpeiviruuđâ 150 argâpeivid, te Kela vuolgât tunjin reeivâ, mast muštâleh vajoiditmist já iäláttuvâst.</p>
<p>Tun puávtáh uážžuđ povdiittâs</p>
<p>Kelan ráđádâllâđ tuu pargonaavcâ pyereedmist.</p>
<p>Pargonavcâttesvuotâiäláttuv tun uážuh táválávt eskân talle, ko lah uážžum puácuvuotâpeiviruuđa suulân ive.</p>
<p>Pargonavcâttesvuotâiäláttâh puáhtá leđe sehe pargoiäláttâh já aalmugiäláttâh.</p>
<p>Tun puávtáh uuccâđ taid siämmáin ucâmuššáin já tuáhtártuođâštussáin.</p>
<p>Kii uážžu Kelast pargonavcâttesvuotâiäláttuv?</p>
<p>Tun puávtáh uážžuđ pargonavcâttesvuotâiäláttuv, jis tun lah 16–64-ihásâš já tust lii puácuvuotâ tâi váddu, mii iästá tuu porgâmist.</p>
<p>Kuhes pargokarrieer porgâm já 60 ihheed tiävdám olmooš puáhtá uážžuđ iäláttuv älkkeb ko nuorab olmooš.</p>
<p>Čalmettem tâi pisovávt lihâdemnavcâttem finnee ain pargonavcâttesvuotâiäláttuv, veikâ sun porgâččij.</p>
<p>Iähtun lii, ete aalmugiäláttâhân vaikuttâm eres iäláttuvah iä moonâ paijeel aalmugiäláttuv puáturääji.</p>
<p>Ko tun tiävdáh 65 ihheed, te Kela muttá tuu pargonavcâttesvuotâiäláttuv puárásijiäláttâhhân.</p>
<p>Pargonavcâttesvuotâiäláttuv meeri lii siämmáš ko eres-uv aalmugiäláttuv.8</p>
<p>Suáiti palvâlemnumerân: 020 692 202</p>
<p>Nuorâ uážžu vajoidittemruuđâ</p>
<p>Jis tun lah šoddâm pargonavcâtteemmin ovdil ko lah tiävdám 15 ihheed, te tun puávtáh uážžuđ pargonavcâttesvuotâiäláttuv tállán, ko tun tiävdáh 16 ihheed.</p>
<p>Táválávt pargonavcâttesvuotâiäláttuv ij kuittâg uážu ovdil 20 ive ave.</p>
<p>Nuorah pyehtih uážžuđ áámmátlii vajoidittem já vajoidittemruuđâ.</p>
<p>Áámmátlii vajoidittem ulmen lii išediđ tuu peessâđ pargoelimân.</p>
<p>Tunjin ráhtoo persovnlâš oppâm- já vajoidittemvuávám.</p>
<p>Tot ráhtoo oovtâst huolâtteijein já äššitobdeiguin.</p>
<p>Iäláttuv saajeest tun uážuh talle nuorâ vajoidittemruuđâ.</p>
<p>Tot lii ucemustáá 33,39 eurod peeivist.</p>
<p>Ton lasseen puávtáh uážžuđ vádulijtorjuu.</p>
<p>Vajoidittemtoorjâ</p>
<p>Pargonavcâttesvuotâiäláttuv puáhtá uážžuđ meriáigásâžžân.</p>
<p>Talle ton nommâ lii vajoidittemtoorjâ.</p>
<p>Tot máksoo tipšo tâi vajoidittem ääigi.</p>
<p>Iähtun lii, ete tunjin lii rahtum vajoidittem- já tipšovuávám.</p>
<p>Vajoidittemtoorjâ lii siämmáá styeres ko pargonavcâttesvuotâiäláttâh.</p>
<p>Tot máksoo siämmái vuáđustâsâiguin.9</p>
<p>Luuvâ lase: www.kela.fi/ialattuvah</p>
<p>Porgâm pargonavcâttesvuotâ-iäláttuv ääigi</p>
<p>Veikâ tun liččih pargonavcâttesvuođâiäláttuvâst, tun puávtáh porgâđ mottoom verd.</p>
<p>Jis tun poorgah, te almoot tast Kelan já tuu pargoiäláttâhlájádâsân.</p>
<p>Kela juátká iäláttuv mäksim, jis tuu tiänás lii enâmustáá suulân 835 e/mp.</p>
<p>Jis tun poorgah ohtânmaanoost já tiänás lii paijeel 835 e/mp, te tun puávtáh kyeđđiđ iäláttuv puudân enâmustáá 2 ive äigin.</p>
<p>Taat uáivild tom, ete tunjin ij maksuu iäláttâh, mutâ tun jieh taarbâš uuccâđ tom uđđâsist, jis pargoh noheh 2 ive siste.</p>
<p>Jis tun kuáđáh iäláttuv puudân já tun lah ovdil uážžum iäláttuv uážžoo tipšotorjuu, te tun uážuh päälhi lasseen Kelast alemuu vádulijtorjuu suulân 421 e/mp.</p>
<p>Tast iä moonâ viäruh.</p>
<p>Jis jooskah porgâmist, te almoot tast tállán Kelan.</p>
<p>Kela álgá oppeet mäksiđ iäláttuv.10</p>
<p>Suáiti palvâlemnumerân: 020 692 202</p>
<p type="listitem">Eres torjuuh iäláttuvuážžoi Kela máksá iäláttuvuážžoi čuávuváid torjuid:</p>
<p type="listitem" xml:lang="est">pärnialedem</p>
<p type="listitem">iäláttâhuážžoo aassâmtorjuu</p>
<p type="listitem">iäláttuv uážžum tipšotorjuu</p>
<p type="listitem">suátišiljolase já paijeelmiärálâš suátišiljolase</p>
<p type="listitem">vuáđuáigápuátutoorjâ.</p>
<p>Täin torjuin iä peerâ viäru.</p>
<p xml:lang="est">Pärnialedem</p>
<p>Jis tun lah iäláttuvâst já tuu pääihist áásá vuálá 16-ihásâš pärni, te tun puávtáh uuccâđ Kelast pärnialedem.</p>
<p>Tom uážžu jieijâs já pelikyeimi paarnijn.</p>
<p>Pärnialedem lii suulân 22 e/mp päärni kuáttá.</p>
<p>Tun uážuh pärnialedem meid talle, jis tuu páárnáš áásá eres saajeest, mut tun huolâttah suu áigápuáđust ucemustáá elettemtorjuu mere (167 e/mp).</p>
<p>Tun puávtáh uážžuđ pärnialedem, veikâ jieh finniiččii aalmugiäláttuv.</p>
<p>Meid eres iäláttuvah pyehtih adeliđ vuoigâdvuođâ pärniaaleedmân.</p>
<p>Iäláttâhuážžoo aassâmtorjuu</p>
<p>Tun puávtáh uážžuđ Kelast iäláttâhuážžoo aassâmtorjuu, jis jieh pyevti uážžuđ almoos aassâmtorjuu.</p>
<p>Iähtun lii, ete tuu puáđuh láá uceh já tun uážuh iäláttuv, mii addel vuoigâdvuođâ iäláttâhuážžoo aassâmtoorjui.</p>
<p>Kela puáhtá mäksiđ torjuu meid láiguadeleijei.</p>
<p type="listitem">Tust ij kuittâggin lah vuoigâdvuotâ iäláttâhuážžoo aassâmtorjui,  jis tun ovdâmerkkân uážuh  peri maidnii čuávuváin:</p>
<p type="listitem">uásipargonavcâttesvuotâiäláttâh</p>
<p type="listitem">uásiäigi-iäláttâh</p>
<p type="listitem">ij-tievâslâš toledum puárásijiäláttâh.11</p>
<p>Luuvâ lase: www.kela.fi/ialattuvah</p>
<p>Iäláttuv uážžum tipšotorjuu</p>
<p>Jis tuu toimânahcâ lii hiäjusmâm puácuvuođâ tâi váádu tiet, te tun puávtáh uážžuđ Kelast tipšotorjuu.</p>
<p>Toin sajanmáksojeh meid puácuvuođâst tâi váádust šoddâm koloh.</p>
<p>Iähtun tipšotorjuu uážžumân lii, ete tuu nahcâ huolâttiđ alnestâd lii hiäjusmâm ive pištee ääigi.</p>
<p>Tot uáivild, ete tun tarbâšah iše tâi tipšo tuu piäiválijn tooimâin tâi tuu puácuvuođâst šaddeh eromâš koloh.</p>
<p type="listitem">Tun jieh pyevti uážžuđ iäláttuv uážžum tipšotorjuu, jis tun uážuh</p>
<p type="listitem">uásipargonavcâttesvuotâiäláttuv</p>
<p type="listitem">uásiäigi-iäláttuv</p>
<p type="listitem">ij-tievâslii toledum puárásijiäláttuv.</p>
<p>Jis tun uážuh taid, te tun puávtáh uuccâđ Kelast vádulijtorjuu.</p>
<p type="listitem">Tun puávtáh uuccâđ iäláttâhuážžoo aassâmtorjuu</p>
<p type="listitem">jis tun aasah ohtuu</p>
<p type="listitem">jis tun aasah pelikuoimijn</p>
<p type="listitem">jis iäráseh-uv viste ässeeh finnejeh iäláttuv, mii addel vuoigâdvuođâ iäláttâhuážžoo aassâmtorjui.</p>
<p>Jis kuohtuuh pelikyeimih uážžuv iäláttuv, suoi uuccâv ohtâsâš aassâmtorjuu.</p>
<p>Toorjâ máksoo sunnui peellin.</p>
<p>Eres tábáhtusâin seelvât tuu vuoigâdvuođâ almos aassâmtorjui.12</p>
<p>Suáiti palvâlemnumerân: 020 692 202</p>
<p type="listitem">Tipšotoorjâ máksoo sierâ meeri išetáárbu já koloi mield:</p>
<p type="listitem">Vuáđutipšotoorjâ lii  suulân 71 e/mp.</p>
<p type="listitem">Aledum tipšotoorjâ  suulân 155 e/mp.</p>
<p type="listitem">Alemus tipšotoorjâ lii  suulân 328 e/mp.</p>
<p>Kela máksá tipšotoorjân veteraanlase suulân 107 e/mp toid veteraanáid, kiäh uážžuh paijeelmiärálâš suátišiljolase já iäláttuv uážžoo aledum tâi alemus tipšotorjuu.</p>
<p>Puáđuh tâi omâdâh iä vaaikut tipšotorjuu uážžumân.</p>
<p>Tipšotoorjâ mieđettuvvoo jo-uv tuáistáážân tâi meriááigán.</p>
<p>Suátišiljolase já paijeelmiärálâš suátišiljolase</p>
<p type="listitem">Kela máksá suátišiljolase  almai tâi nisonân, kiäst lii  miinii čuávuváin tubdâlduvâin:</p>
<p type="listitem">suátišiljosuáldáttubdâldâh</p>
<p type="listitem">suátišiljopalvâlemtubdâldâh</p>
<p type="listitem">suátišiljotubdâldâh.</p>
<p>Tubdâlduvâid ij pyevti innig uuccâđ.</p>
<p>Suátišiljolase uážžuh meid ulmuuh, kiäin lii tuođâštus uásálistmist mijneraaijâmpargoid iivij 1945–1952.</p>
<p>Suátišiljolase lii suulân 51 e/mp.</p>
<p>Puáđuh tâi omâdâh iä vaaikut suátišiljolasan.</p>
<p>Kela máksá meid paijeelmiärálii suátišiljolase toid, kiäh uážžuh suátišiljolase já aalmugiäláttuv.</p>
<p>Stuárráámus paijeelmiärálâš suátišiljolase lii suulân 257 e/mp.13</p>
<p>Luuvâ lase: www.kela.fi/ialattuvah</p>
<p>Peerâiäláttâh</p>
<p>Aldaomâháá jäämmim muttá perruu áigápuáđu.</p>
<p>Peerâiäláttâh tuurvâst leeskâ já päärni áigápuáđu, ko pelikyeimi tâi päärni vanhim jáámá.</p>
<p>Peerâiäláttuvah láá leeskâiäláttâh já päärni-iäláttâh.</p>
<p type="listitem">Kelast peerâiäláttuv uážžu</p>
<p type="listitem">vuálá 65-ihásâš leskâ</p>
<p type="listitem">vuálá 18-ihásâš pärni, kiän vanhim tâi huolâtteijee lii jáámmám.</p>
<p>Jis pärni álgá jotteeđ uápuid, te sun puáhtá uážžuđ peerâiäláttuv 21-ihásâžžân räi.</p>
<p>Kela mäksim peerâiäláttuv lasseen tun puávtáh uážžuđ peerâiäláttuv jáámmám omâháá pargoiäláttâhlájádâsâst.</p>
<p>Tiäđuid tun uážuh pargoiäláttâhlájádâsâst tâi</p>
<p>Iäláttâhtorvokuávdáást.</p>
<p>Eennâmtuállein já irâtteijein láá jieijâs iäláttâhtáhádâsah.</p>
<p>Jis omâhâš lii aassâm tâi porgâm olgoenâmijn, peerâ puáhtá uážžuđ iäláttuv meid olgoenâmijn.</p>
<p>Jis omâhâš lii lamaš pargoelimist, te leskâ já pärni pyehtiv uážžuđ meid kerdisajanmáávsu juávkkujieggâtáhádâsâst.</p>
<p>Lasetiäđuid uážuh tuu omâháá pargosaajeest.</p>
<p>Jis omâhâš lii jáámmám jotolâhpäärtist tâi täpitormeest, leskâ já pärni pyehtiv uážžuđ peerâiäláttuv meid täpitormetáhádâsâst.</p>
<p>Lasetiäđuid tun uážuh táhádâsfinnoduvâst.</p>
<p>Eres peerâiäláttuvah já sajanmáávsuh pyehtih vaikuttiđ</p>
<p>Kela mäksim iäláttuvváid já aassâmtorjui.</p>
<p>Máávsáh viäru peerâiäláttuvâin.14</p>
<p>Suáiti palvâlemnumerân: 020 692 202</p>
<p>Leeskâiäláttâh</p>
<p>Kela máksá leeskâiäláttuv tuše vuálá 65-ihásii leeskân.</p>
<p>Leeskâiäláttâhân kulá algâiäláttâh já máhđulâš jotkâiäláttâh.</p>
<p>Jis tuu puáđuh láá uceh, te tun puávtáh uuccâđ meid aassâmtorjuu.</p>
<p>Tun puávtáh uážžuđ leeskâiäláttuv, jis tun lah lámáš naaijâm tuu pelikuoimijn.</p>
<p>Ávuspelikyeimi ij pyevti uážžuđ leeskâiäláttuv, mutâ ohtsiih päärnih pyehtih uážžuđ päärni-iäláttuv.</p>
<p type="listitem">Jis tunnust iä lamaš ohtsiih  párnááh, te tun puávtáh uážžuđ leeskâiäláttuv tuše, jis</p>
<p type="listitem">Tun lah naaijâm tuu pelikuoimijn vuálá 50-ihásâžžân, já tuu pelikyeimi lii lamaš vuálá 65-ihásâš.</p>
<p type="listitem">Tuoi leppee näimilittoost ucemustáá 5 ive.</p>
<p>Pelikyeimi jäämmim maŋa</p>
<p>Kela máksá algâiäláttuv suulân 328 e/mp.</p>
<p>Algâiäláttâh máksoo 6 mánuppaje.</p>
<p>Algâiäláttuv maŋa tun puávtáh uážžuđ jotkâiäláttuv.</p>
<p>Tot šadda vuáđumeereest já tievâsmittemmeereest.</p>
<p>Vuáđumeeri lii suulân 103 e/mp.</p>
<p>Tun uážuh tom tuše, jis tust lii huolâttemnáál tuu teikâ tuu pelikyeimi vuálá 18-ihásâš pärni.</p>
<p>Tievâsmittemmere uážžumân vaikutteh masa puoh tuu puáđuh.</p>
<p>Oles tievâsmittemmeeri lii suulân 532 e/mp.</p>
<p>Iäláttuv meeri puáhtá leđe ucceeb, jis tuu pelikyeimi lii aassâm olgoenâmijn.</p>
<p>Jis tun naajah uđđâsist</p>
<p>Jis tun naajah uđđâsist ovdil ko tiävdáh 50 ihheed, te Kela jaska leeskâiäláttuv mäksim.</p>
<p>Talle tun uážuh kuittâg ohtân mere, mii västid 3 ive iäláttuv.</p>
<p>Iähtun lii, ete tun lah uážžum leeskâiäláttuv ucemustáá 1 ive ääigi.15</p>
<p>Luuvâ lase: www.kela.fi/ialattuvah</p>
<p>Päärni-iäláttâh</p>
<p>Jis päärni vanhim jáámá, te Kela máksá páárnán päärni-iäláttuv.</p>
<p>Vanhim lii tot olmooš, kii lii aassâm parnijn já huolâttâm sust. Vanhim puáhtá leđe enni, eeči tâi eres olmooš.</p>
<p>Kela máksá páárnánpäärni-iäláttuv, tassaaš ko pärni tiävdá 18 ihheed. Jis pärni jotá uápuid váldutoimâlávt, te iäláttâh juátkoo 21-ihásâžžân räi.</p>
<p>Meid jáámmám vaanhim pargoiäláttâhlájádâs máksá päärni-iäláttuv.</p>
<p>Kela mäksim päärni-iäláttuv vuáđumeeri lii suulân 60 e/mb.</p>
<p>Jis kuohtuuh vaanhimeh lává jáámmám, te pärni uážžu suulân 120 e/mp.</p>
<p>Vuálá 18-ihásâš pärni puáhtá toos laasseen uážžuđ tievâsmittemmere, moos vaikutteh suu finnim eres peerâiäláttuvah.</p>
<p>Tievâsmittemmeeri lii enâmustáá suulân 91 e/mp.16</p>
<p>Suáiti palvâlemnumerân: 020 692 202</p>
<p>Uusâ puárásij- já táhádâsiäláttuv sehe iäláttâhuážžoo aassâmtorjuu viermist:www.kela.fi/asiointi</p>
<p>Täärhist ucâmušâst, ete moh lahtoseh tast kalgeh leđe.</p>
<p>Lahtosijd puáhtá toimâttiđ viermist.</p>
<p>Tun puávtáh uuccâđ iäláttuv tâi torjuid meid luámáttuvâiguin, maid uážžu Kela viermisiijđoin:www.kela.fi/luamattuvah</p>
<p>Jis tun uusah torjuu luámáttuvváin, te vuolgât tom poostâ peht Kelan.</p>
<p>Kela postâčujottâs lii</p>
<p xml:lang="fin"><em type="bold">Kela </em></p>
<p xml:lang="deu"><em type="bold">PL 10 00056 KELA </em></p>
<p>Iäláttâhucâmuš puáhtá toimâttiđ maid mon peri iäláttâhlájádâsân.</p>
<p>Pargonavcâttesvuotâiäláttuv, vajoidittemtorjuu, pärnialedem, leeskâiäláttuv já päärni-iäláttuv tun puávtáh uuccâđ Kelast tuše pááppárluámáttuvváin.</p>
<p>Kela puárásijiäláttuv já táhádâsiäláttuv puávtáh uuccâđ meid njálmálávt puhelimist tâi</p>
<p>Kela toimâttuvâst.</p>
<p>Uusâ puárásijiäláttuv muádi mánuppaje ovdil, ko lah päcimin iäláttâhân.</p>
<p>Kela iäláttuvâid puáhtá mäksiđ maajeeldkietân tuše 6 mánuppaje.</p>
<p>Ko Kela lii kieđâvuššâm tuu ucâmuš, te tun uážuh pááikán miärádâs.</p>
<p>Miärádâsâst muštâluvvojeh eläkkeen tai torjuu meeri, vuáđustâsah já máksupeivi.</p>
<p>Tun uážuh miärádâs meid talle, jis tunjin ij lah mieđettum toorjâ.</p>
<p>Uuccâm já mäksim17</p>
<p>Luuvâ lase: www.kela.fi/ialattuvah</p>
<p>Olgoenâmijn aassâm já porgâm pyehtih vaikuttiđ aalmugiäláttâhân já peerâiäláttâhân.</p>
<p>Jis tun lah aassâm tâi porgâm olgoenâmijn, te tun puávtáh uážžuđ iäláttuv porgâmenâmist.</p>
<p>Leskâ puáhtá uážžuđ peerâiäláttuv enâmist, kost jáámmám pelikyeimi lii porgâm.</p>
<p>Tiätu olgoeennâm iäláttuvâid puáhtá uuccâđ siämmáin luámáttuvváin ko Suomâ iäláttuvâid.</p>
<p>Mušte tevdiđ meid U-lahtos.</p>
<p>Tun puávtáh pivdeđ árvuštâllâm iäláttuvâst</p>
<p>Jis tun halijdah selvâttiđ muuneeld tuu vuoigâdvuođâ aalmugiäláttâhân, te tun puávtáh pivdeđ árvuštâllâm tuu pargoiäláttuvâst tuu jieijâd iäláttâhlájádâsâst</p>
<p>Tun puávtáh meid uuccâđ tom viermiášástâllâmpalvâlusâst www.tyoelake.fi</p>
<p>Palvâlus stivree tuu jieijâd pargoiäláttâhlájádâs palvâlusân.</p>
<p>Pivde ton maŋa Kelast árvuštâllâm aalmugiäláttuvâst já tast, ete puávtáh-uv uážžuđ táhádâsiäláttuv.18</p>
<p>Suáiti palvâlemnumerân: 020 692 202</p>
<p>Almoot, jis tuu tiileest tábáhtuveh nubástusah</p>
<p>Jis tuu tiileest tábáhtuveh nubástusah, tot puáhtá vaikuttiđ</p>
<p>Kela torjuid.</p>
<p>Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah.</p>
<p>Mušte almottiđ nubástusâin Kelan.</p>
<p>Puávtáh almottiđ nubástusâin viermist, puhelimist tâi toimâttuvâst.</p>
<p>Jis Kela máksá torjuu liijkás ennuv puástutiäđui tiet, te tom kalga peerrâđ tust maasâđ.www.kela.fi/takaisinperinta</p>
<p>Uusâ nubástus Kela miärádâsân Uusâ nubástus Kela miärádâsân</p>
<p>Tun puávtáh uuccâđ nubástus</p>
<p>Kela adelem miärádâsân.</p>
<p>Tun uážuh miärádâsreeivâ mield ravvuid tast, ete maht nubástus occoo.</p>
<p>Jis tust láá koččâmušah, te vääldi ohtâvuođâ vistig Kelan.19</p>
<p>Luuvâ lase: www.kela.fi/ialattuvah</p>
<p>Máksupeeivih</p>
<p>Kela máksá puárásijiäláttuv, pargonavcâttesvuotâiäláttuv, iäláttuv uážžoo tipšotorjuu já suátišiljoloosijd jyehi mánuppaje 7. peeivi.</p>
<p>Táhádâsiäláttâh máksoo mánuppaje 22. peeivi.</p>
<p>Iäláttuvuážžoo aassâmtoorjâ máksoo mánuppaje 4. peeivi.</p>
<p type="listitem">Pärnialedem já peerâiäláttuvah máksojeh tuu suhânoomâ algâpuustav mield:</p>
<p type="listitem">A–K mánuppaje 4. peeivi</p>
<p type="listitem">L–R mánuppaje 14. peeivi</p>
<p type="listitem">S–Ö mánuppaje 22. peeivi.</p>
<p>Jis paŋkki lii kiddâ iäláttuv tâi torjuu máksupeeivi, te tun uážuh ruuđâid tuu tilin tolebáá. 20</p>
<p>Suáiti palvâlemnumerân: 020 692 202</p>
<p>Ovdâmeerhah iäláttâhlii puáđuin 2020</p>
<p>Ovdâmeerhah uáivikaavpugkuávlust ohtuu ässee iäláttâhlii puáđuin já viäruin.</p>
<p>Puoh ovdâmeerhâin viste láigu lii 680 e/mp.</p>
<p>Iäláttâhliist iä lah eres puáđuh ko iäláttuvah.</p>
<p>Ruttâmeerijd láá jurbim.</p>
<p>Pargo- iäláttâh e/mp</p>
<p>Aalmug-iäláttâh e/mp</p>
<p>Táhádâs-iäláttâh e/mp</p>
<p>Viäru e/mp</p>
<p>Aassâm- toorjâ e/mp</p>
<p>Netto- puáđuh e/mp*008350513 1 34806631720513 1 348100641940513 1 348200591440513 1 34840049100494 1 3856003910–10 459 1 4408002910–49 423 1 4651 36870–163 324 1 536*Nettopuáđuiguin uáivilduvvojeh iäláttâhlii kevttimnáál orroo puáđuh, ko viäruh láá kepidum. Tai puáđuiguin kalga mäksiđ lááigu já eres eellim koloid.</p>
<p>Návt Kela palvâl</p>
<p xml:lang="est">Viermist</p>
<p>Kela viermisiijđoin tun uážuh tiäđu já puávtáh hoittáđ tuu aašijd: www.kela.fi/anaraskielan</p>
<p>Viermist tun puávtáh rekinistiđ torjui euromeerijd: www.kela.fi/laskurit (suomâ- já ruotâkielân)</p>
<p>Viermiášástâllâmpalvâlusâst tun puávtáh tipšođ iänááš Kela-aašijd: www.kela.fi/viermist</p>
<p>Čáládât ášástâllâmpalvâlusân jieijâd viermipaŋkkitubdâlduvâiguin tâi tuu puhelin moobiilvisásmitmáin.</p>
<p>Viermiášástâllâmpalvâlusâst tun puávtáh uuccâđ torjuid, vuolgâttiđ lahtosijd, tärhistiđ tuu ucâmuš tile, vuolgâttiđ saavâid, almottiđ nubástusâin já lopâttiđ torjuu.</p>
<p>Tarbâšah-uv tuulhâ?</p>
<p>Jis tun tarbâšah tulkkum, te vääldi ohtâvuođâ Kelan.</p>
<p>Kaavnah lasetiäđu tulkkuumist</p>
<p>Kela siijđoin. www.kela.fi/tarbasah-uv-tuulha</p>
<p xml:lang="est">Puhelimist</p>
<p>Suomâkielâlâš palvâlus vu-vá 9–16.</p>
<p>Aassâm.........................020 692 210 Almugijkoskâsâš ääših..............................020 634 0200 Áigápuátutoorjâ............020 692 207 <em type="bold">Iäláttuvah......................020 692 202 </em>Maassâdpeerrâm..........020 634 4940 Oppâm....................... 020 692 209 Pargottesvuotâ..............020 692 210 Puáccám já koortah........................020 692 204 Vaanhimvuotâ..................020 692 206 Vajoidittem já vádulâštorjuuh...............020 692 205 </p>
<p>Toimâttuvast</p>
<p>Täärhist palvâlemsoojij ohtâvuotâtiäđuid já ávusorroomaaigijd viermist: www.kela.fi/toimattuvast</p>
<p>Puávtáh väridiđ ääigi</p>
<p>Tun puávtáh väridiđ ääigi puhelinpalvâlusân tâi toimâttâhân. www.kela.fi/ajanvaraus (suomâ- já ruotâkielân)</p>
<p>Kela anarâškielân</p>
<p>Anarâškielâlijd viermisiijđoh: www.kela.fi/anaraskielan</p>
<p>Anarâškielâlijd tieđettemčáálluseh: Almos aassâmtoorjâ Áigápuátutoorjâ Iäláttuvah já eres torjuuh iäláttuvuážžoi Oppâm já viärjukenigâsvuotâ Pargottesvuotâ Puoccâm já vajoidittem Pärniperruuh Varrim Suomân tâi Suomâst olgoenâmáid</p>
<p>Anarâškielâlijd tieđettemčáállusijd puáhtá printtiđ</p>
<p xml:lang="fin">Kela viermisiijđoin</p>
</body></document>
