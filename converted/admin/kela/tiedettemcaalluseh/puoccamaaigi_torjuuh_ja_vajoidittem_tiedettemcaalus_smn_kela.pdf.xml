<document xml:lang="smn" id="no_id"><header><title>Puoccâm já vajoidittem</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><publChannel><publication><publisher>KELA</publisher></publication></publChannel><wordcount>3037</wordcount><conversion_status type="standard"/><availability><license type="standard"/></availability><multilingual/><origFileName>https://www.kela.fi/documents/10180/24087143/Puoccamaaigi_torjuuh_ja_vajoidittem_tiedettemcaalus_smn_Kela.pdf/207feb30-4930-46f0-a7fd-9b160c43d976</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Puoccâm já vajoidittem</p>
<p>UÁNIHÁVT JÁ ČIELGÂSÁVT</p>
<p>Siskáldâs Jis tun puáccááh 1</p>
<p>Talhâssajanmáávsuh 3</p>
<p>Sajanmáávsuh priivaat pyecceetipšoost já pänitipšoost 6</p>
<p>Sajanmáávsuh maađhijn 8</p>
<p>Puoccâmpeiviruttâ 10</p>
<p>Uásipuoccâmpeiviruttâ 12</p>
<p>Puoccâmpeiviruttâ, vajoidittemvâi iäláttâh? 13</p>
<p>Pargotiervâsvuođâhuolâttâs 14</p>
<p>Jis pärni puáccáá 15</p>
<p>Toorjâ vajoiditmân 16</p>
<p>Vádulâštorjuuh 19</p>
<p>Uuccâm já mäksim 20</p>
<p>Návt Kela palvâl 211</p>
<p>Luuvâ lase: www.kela.fi/puoccam-ja-vajoidittem</p>
<p>Jis tun puáccááh</p>
<p>Jis tun puáccááh já tarbâšah tuáhtár tipšo, te tun puávtáh moonnâđ kieldâ tiervâsvuođâkuávdážân tâi priivaat tuáhtárân.</p>
<p>Taan tieđettemčáállusist muštâluvvoo, ete maht</p>
<p>Kela tuárju ruđâlâš torjuin puácuvuođâ tipšo já vajoidittem.</p>
<p>Toos lasseen tieđettemčáállusist muštâluvvoo vádulâštorjuin já pargotiervâsvuođâhuolâttâsâst.</p>
<p>Tieđettemčáálus muštâl ive 2020 tiileest.</p>
<p>Mieldi iä lah puoh torjui detaljeh.</p>
<p type="listitem">Kela máksá iärásij lasseen uási čuávuváin koloin:</p>
<p type="listitem">reeseepttalkkâseh, moh kuleh sajanmäksimnáál talkkâsáid</p>
<p type="listitem">priivaat tuáhtár máávsuh</p>
<p type="listitem">priivaat pänituáhtár máávsuh</p>
<p type="listitem">määđhih pyecceetiipšon, tutkâmušân tâi vajoiditmân.</p>
<p>Kela ij sajanmäävsi tipšo almos tiervâsvuođâhuolâttâsâst ađai tipšo tiervâsvuođâkuávdáást teikâ pyecceiviäsust.</p>
<p>Toos lasseen Kela máksá tiänásmonâttem, mii šadda jieijâs puácuvuođâst tâi puáccám päärni tipšomist.</p>
<p>Jis tun lah pargoost, te tun puávtáh eelliđ meid pargoadeleijee ornim pargotiervâsvuotâhuolâttâsâst.</p>
<p>Toos lasseen táhádâsfinnoduvah vyebdih priivaat puoccâmtáhádâsâid puáccám várás.2</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Kela-korttâ</p>
<p>Jis tust lii Kela-korttâ, te tun uážuh tooin sajanmáávsu tipšokoloin maaŋgâin priivaat tuáhtársajattuvâin.</p>
<p>Návt tun jieh taarbâš uuccâđ sajanmáávsu sierâ.</p>
<p>Kela addel Kela-koortâ puohháid, kiäh kuleh Suomâ sosiaaltoorvon.</p>
<p>Korttâ lii nuuvtá, já tot postâduvvoo pááikán.</p>
<p>Puávtáh tiiláđ Kela-koortâ palvâlemnumerist 020 692 204.</p>
<p>Eurooplâš pyecceetipšokorttâ</p>
<p>Jis tun mađhâšah eres Euroop enâmijn, te tust lii pyeri leđe fáárust eurooplâš pyecceetipšokorttâ.</p>
<p>Puávtáh tiiláđ tom viermist: www.kela.fi/viermist</p>
<p>Puávtáh meid suáittiđ palvâlemnumerân 020 692 204.</p>
<p>Korttâ lii nuuvtá.</p>
<p>Tot vuolgâttuvvoo pááikán.</p>
<p>Jis tun puáccááh kivkked, te čääiti koortâ já persovntuođâštus olgoenâmijn tipšosaajeest.</p>
<p>Korttâ tohhee EU-enâmijn,</p>
<p>Eta-enâmijn já Sveitsist.</p>
<p>Ovdil määđhi kannat väldiđ čielgâsin, ete maht mon-uv enâmist kalga toimâđ, jis puáccáá.</p>
<p>Lasetiäđuh viermist (suomâkielân):www.kela.fi/sairaanaulkomailla</p>
<p>Jis tust ij lah eurooplâš pyecceetipšokorttâ fáárust, te tun puávtáh uuccâđ sajanmáávsuid maŋeláá Kelast.</p>
<p>Toos lasseen táhádâsfinnoduvah vyebdih mätkitáhádâsâid, moh sajanmäksih tipšokoloid.3</p>
<p>Luuvâ lase: www.kela.fi/puoccam-ja-vajoidittem</p>
<p>Kela puáhtá mäksiđ sajanmáávsu reeseepttalkkâsijn, maid tuáhtár tâi pyecceitipšoo lii meridâm tuu puácuvuođâ tiipšon.</p>
<p>Sajanmáksu máksoo ton maŋa, ko algâjiešvástádâs lii olášum.</p>
<p>Algâjiešvástádâs lii 50 eurod ivveest.</p>
<p>Kela ij määvsi sajanmáávsu puoh talkkâsijn.</p>
<p>Tun kaavnah Kela siijdoin tiädu sajanmäksimnáál talkkâsijn viermist (suomâkielân):www.kela.fi/laakehaku</p>
<p>Apteekijn já Kelast lii meid ääigitásásâš tiätu algâjiešvástádâs meereest, mon tun lah máksám.</p>
<p>Ko algâjiešvástádâs lii olášum, te apteek keeppid talkkâs haddeest Kela mäksim sajanmáávsu.</p>
<p>Loppâuási haddeest tun máávsáh jieš.</p>
<p>Talhâssajanmáávsuh</p>
<p>Čujoshadde já talkkâs lonottem hälbibân</p>
<p>Uási talkkâsijn kulá čujoshaddevuáhádâhân.</p>
<p>Tááid talkkâsáid lii meridum čujoshaddejuávkku já čujoshadde.</p>
<p>Talkkâs vyebdimhadde puáhtá leđe stuárráb ko čujoshadde.</p>
<p>Kela kuittâg máksá sajanmáávsu čujoshade mield.</p>
<p>Siämmáá čujoshaddejuávhust láá talkkâseh, moh láá koskânis lonottemtoháliih.</p>
<p>Tun puávtáh lonottiđ reseptân merkkejum talkkâs apteekist västideijee, mutâ häälbib talkkâsân.</p>
<p>Apteek ij uážu lonottiđ talkkâs, jis talkkâs merideijee kiäldá lonottem.</p>
<p>Jis talkkâsist ij lah čujoshadde, te tun finniih sajanmáávsu vyebdimhade mield.</p>
<p>Suáiti palvâlemnumerân: puoccâm 020 692 204, vajoidittem 020 692 2054</p>
<p>Tuáhtár meridem taalhâs máksá 30 eurod.</p>
<p>Taalhâs kulá čujoshaddejuávkun, mast čujoshadde lii 10 eurod.</p>
<p>Kela máksá sajanmáávsu 40 % čujoshaddeest ađai 10 eurost.</p>
<p>Sajanmáksu lii tienuuvt 4 euro.</p>
<p>Tun máávsáh jieš loopâid ađai 26 eurod.</p>
<p>Apteekist lii kuittâg fálusist siämmáálágán mutâ häälbib taalhâs.</p>
<p>Tot máksá tuše 10 eurod.</p>
<p>Jis tun lonottah tuu talkkâs toos, tun uážuh 4 euro sajanmáávsu já máávsáh jieš talkkâsist tuše 6 euro.</p>
<p>Sierânâssajanmáksu</p>
<p>Motomijn talkkâsijn tun puávtáh uážžuđ sierânâssajanmáávsu, mii lii stuárráb ko vuáđusajanmáksu.</p>
<p>Tom uážžu tiätu vaigâdvuođâi já kuhesáigásij puácuvuođâi tiipšon meridum talkkâsijn.</p>
<p>Vuoigâdvuođâ sierânâssajanmááksun kalga uuccâđ Kelast.</p>
<p>Tun tarbâšah tađe várás tuáhtár čäällim B-ciälkkámuš.</p>
<p>Talhâssajanmáávsu puáhtá uážžuđ meid motomijn raavâdvalmâštuvâin.</p>
<p>Sajanmáávsu raavâdvalmâštuvâin uážžu ovdâmerkkân mielkkiallergia tâi njommâsemhemâdâs pyeccee.</p>
<p>Vuoigâdvuođâ sajanmááksun raavâdvalmâštuvâin uážžu Kelast.</p>
<p>Tun tarbâšah tađe várás tuáhtár čäällim B-ciälkkámuš.</p>
<p>Ovdâmerkkâ čujoshaddeest já talkkâs loonootmist häälbib talkkâsân5</p>
<p>Luuvâ lase: www.kela.fi/puoccam-ja-vajoidittem</p>
<p>Stuorrâ talhâskoloh</p>
<p>Jis tun koolgah uástiđ ennuv talkkâsijd, te tun puávtáh uážžuđ lasesajanmáávsu talhâskoloid.</p>
<p>Talhâskoloi jiešvástádâs lii suulân 578 eurod.</p>
<p>Ko tuu sajanmaksum talkkâsijn mäksim talhâskoloh maneh taan sume paijeel, tun uážuh njuolgist apteekist lasesajanmáávsu tuu talkkâsijn ive loopâ räi.</p>
<p>Lasesajanmáksu uáivild tom, ete tun máávsáh talkkâsist tuše 2,50 euro, veikâ tot ličij tivrâsub.</p>
<p>Tun puávtáh čuávvuđ tunjin ive ääigi šoddâm taalhâskoloid Kela ášástâllâmpalvâlusâst (suomâkielân) čujottâsâstwww.kela.fi/viermist</p>
<p>Talkkâs uástim olgoenâmijn</p>
<p>Jis tun ááiguh uástiđ talkkâs nube EU-enâmist, Eta-enâmist tâi Sveitsist, te tun puávtáh pivdeđ tuáhtárist sierâ talhâsmiärádâs, mooin puáhtá uástiđ talkkâs olgoenâmijn.</p>
<p>Tun puávtáh uuccâđ sajanmáávsu olgoenâmijn ostum talkkâsist maajeeldkietân Kelast.</p>
<p>Sajanmáávsu uážžum váátá, ete taalhâs lii tuhhiittum sajanmäksimnáál Suomâst.6</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Kela máksá sajanmáávsu, ko iäláh puácuvuođâ tiet priivaat tuáhtárist.</p>
<p>Kela sajanmáksá uási meid priivaat tuáhtár meridem tutkâmušâin já tipšoin.</p>
<p>Tágáreh láá ovdâmerkkân fysioterapia já laboratoriotutkâmušah.</p>
<p>Kela ij määvsi sajanmáávsu, jis tun uusah priivaat tuáhtárist tuáhtárciälkkámuš ovdâmerkkân vyeijimkoortâ, iäláttuv tâi oppâlájádâsân uuccâm várás.</p>
<p>Tuáhtárciälkkámušâi sajanmäksim kannat selvâttiđ Kelast.</p>
<p>Kela máksá sajanmáávsu meid njäälmi já paanij tipšoost priivaat pänituáhtárist.</p>
<p>Puávtáh uážžuđ sajanmáávsu pänituáhtár rähtim njäälmi já paanij tutkâmušâst jyehi nube ivveest.</p>
<p>Kela máksá sajanmáávsu meid priivaat pänituáhtár meridem tutkâmušâin já tipšoin.</p>
<p>Sajanmáksu máksoo meid priivaat tuáhtár meridem njälmihygienist palhâšuumijn.</p>
<p>Kela ij táválávt sajanmäävsi päniproteesáid lohtâseijee koloid.</p>
<p>Sajanmáávsuh priivaat pyecceetipšoost já pänitipšoost 7</p>
<p>Luuvâ lase: www.kela.fi/puoccam-ja-vajoidittem</p>
<p>Mii tuáhtárist elimist sajanmáksoo?</p>
<p>Hendâ eelij priivaat spesiaaltuáhtárist já maavsij 20 miinut vuástáväldimist 80 eurod.</p>
<p>Kela nanodem sajanmáksu lii 13,50 eurod.</p>
<p>Kela sajanmáksá 13,50 eurod já Hendâ máksá jieš loopâid ađai 66,50 eurod (80 e–13,50 e = 66,50 e).</p>
<p>Kela naanood tuáhtárpalhâšuumijd, tutkâmuššáid já tipšoid sajanmáávsuid.</p>
<p>Tun uáináh taid (suomâkielân) čujottâsâstwww.kela.fi /taksat</p>
<p>Kela ij sajanmäävsi toimâttahkoloid.</p>
<p>Tun uážuh sajanmáávsu távjá jo vuástáväldimist, ko čááitáh tuu Kela-koortâ.</p>
<p>Tun puávtáh uuccâđ sajanmáávsu meid maajeeldkietân Kelast, jis tun lah máksám oles hade.</p>
<p>Jis tun ucâluuh tiipšon nube EU-enâmân, Eta-enâmân tâi Sveitsin, te tun uážuh tipšoost siämmáá sajanmáávsu, mon tun uážuččih västideijee tipšoost</p>
<p>Suomâst.</p>
<p>Lasetiätu tiervâsvuotâpalvâlusâi kevttimist olgoenâmijn (suomâkielân):www.kela.fi/yhteyspiste8</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Kela sajanmáksá almos tâi priivaat tiervâsvuođâhuolâttâsân rahtum määđhi koloid, jis tun moonah tiipšon puácuvuođâ, äpittesvuođâ tâi šoddâdem keežild.</p>
<p>Vajoiditmân rahtum maađhijd</p>
<p>Kela sajanmáksá, jis vajoidittem vuáđuduvá Kela tâi almos tiervâsvuođâhuolâttâs adelem vajoidittemmiärádâsân.</p>
<p>Määđhih sajanmáksojeh táválávt aldemuu tipšosajan já hälbimus mađhâšemvyevi mield.</p>
<p>Jis fáárust kalga leđe läiđejeijee tâi perruujeessân, te tun puávtáh uuccâđ sajanmáávsu meid sii mätkikoloin.</p>
<p>Kela ij sajanmäävsi talkkâsij sierâ viežžâmmääđhi apteekân.</p>
<p>Sajanmáksu ijâstâlmist</p>
<p>Jis tun koolgah ovdâmerkkân jotolâhohtâvuođâi tiet ijâstâllâđ tipšomsaajeest, te tun puávtáh uážžuđ ijâstâllâmruuđâ.</p>
<p>Tot lii enâmustáá 20,18 eurod pirrâmpeeivist.</p>
<p>Sajanmáávsuh maađhijn</p>
<p>Maađhij jiešvástádâs</p>
<p>Jiešvástádâs lii 25 eurod määđhist oovtâ suundán.</p>
<p>Kela sajanmáksá tunjin jiešvástádâs paijeel moonnâm koloid.</p>
<p>Uusâ sajanmáávsu kuittâg meid vuálá 25 eurod máksám maađhijn, maid tun lah máksám ollásávt jieš.</p>
<p>Meid toh rekinistojeh fáárun ihejiešvástádâsân ađai mätkikáátun.</p>
<p>Jis tun lah máksám kalenderive ääigi mätkikoloid 300 eurod, te Kela sajanmáksá loppâive ääigi mätkikoloid ollásávt.</p>
<p>Taksimääđhih</p>
<p>Jis tuu tiervâsvuođâtile tâi vááijuvliih jotolâhtileh väätih taaksi kevttim, te tun puávtáh uážžuđ tast sajanmáávsu.</p>
<p>Tust kalga leđe tipšolájádâs adelem tuođâštus taaksi tarbâšlâšvuođâst (Todistus matkakorvausta varten</p>
<p xml:lang="deu">SV 67).9</p>
<p>Luuvâ lase: www.kela.fi/puoccam-ja-vajoidittem</p>
<p>Tiiláá taksi kuávlulii tiilámnumerist.</p>
<p>Návt tun uážuh mätkisajanmáávsu tállân taaksist.</p>
<p>Jiešvástádâs lii 25 eurod määđhist oovtâ suundán.</p>
<p>Meid vuálá 25 euro pááccám määđhih rekinistojeh njuolgist ihejiešvástádâsân.</p>
<p>Jis tun tiilááh taksi eres saajeest,máávsáh määđhi ollásávt.</p>
<p>Luuvâ lase taksimaađhijn (suomâkielân):www.kela.fi/taksimatkat</p>
<p>Tun puávtáh čuávvuđ tunjin ive ääigi šoddâm mätkikoloid Kela ášástâllâmpalvâlusâst čujottâsâstwww.kela.fi/viermist</p>
<p>Sämikielâlij fastâtaksivuoigâdvuotâ</p>
<p>Kela miärádâs mield sämikuávlust ässee sämikielâláid sämmiláid mieđettuvvoo fastâtaksiäššigâsvuotâ Kela sajanmäksim taksimaađhij várás.</p>
<p>Tot uáivild tom, ete puávtáh valjiđ sämikielâlii vyeijee, kiäst tun tiilááh</p>
<p xml:lang="fin">Kela sajanmäksim taksimaađhijd.</p>
<p>Miärádâs vuáđuduvá säämi kielâlaahân, ijge sämikielâlâš äššigâs taarbâš tom uuccâđ sierâ.</p>
<p>Luuvâ lase sämikielâlij fastâtaksi kevttimist čujottâsâstwww.kela.fi/samikielalij-fastataksivuoigadvuota10</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Kela máksá puácuvuođâ ääigi puoccâmpeiviruuđâ.</p>
<p>Tun puávtáh uážžuđ puoccâmpeiviruuđâ, jis tun lah 16–67-ihásâš jiehke tuu puácuvuođâ tiet paste porgâđ.</p>
<p>Puoccâmpeiviruttâ máksoo táválávt ton maŋa, ko tun lah lamaš pyeccen 10 peivid.</p>
<p>Jis tun lah irâtteijee, te tun puávtáh uážžuđ puoccâmpeiviruuđâ jo tolebáá.</p>
<p>Jis tun uážuh puoccâmluámu ääigi päälhi, te Kela máksá puoccâmpeiviruuđâ tuu pargoadeleijei.</p>
<p>Mon ennuv tun uážuh puoccâmpeiviruuđâ?</p>
<p>Puoccâmpeiviruuđâ mere meriduvvoo tuu puáđui mield.</p>
<p>Peiviruuđâ meeri rekinistoo táválávt viäruttâsâst pahudum pargopuáđui mield.</p>
<p>Ihepuáđuh uáivildeh tuu puáđuid 12 mánuppoojij ääigist.</p>
<p>Jis tuáhtár kaavnât, ete tun lah pargonavcâttes ovdâmerkkân vyesimáánu 2020 rääjist,</p>
<p>Kela rekinist puoccâmpeiviruuđâ mere toi puáđui mieldi, maid tun lah uážžum 1.4.2019–31.3.2020.</p>
<p>Puoccâmpeiviruttâ</p>
<p>Ovdâmerkkâ puoccâmpeiviruuđâst</p>
<p>Tuáhtár lii kavnâttâm</p>
<p>Sáárá pargonavcâttem 14.4.2020 rääjist.</p>
<p>Puoccâmpeiviruttâ vuáđuduvá puáđoid 1.3.2019–29.2.2020.</p>
<p>Taam ääigist Sáárá tiänáseh láá lamaš 2 500 e/mp (brutto) já luámuruttâ 1 125 e (brutto).</p>
<p>Ihpuátun rekinistojeh 12 mp x 2 500 e + 1 125 e = 31 125 e.</p>
<p>Puoccâmpeiviruttâ lii suulân 70 % ihepuátun rekinistum puáđuin.</p>
<p>Sáárá uážžu puoccâmpeiviruuđâ suulân 65 e/pv.</p>
<p>Ihepuátun rekinistojeh ovdâmerkkân päälhih, iratteijee puáđuh, pargottesvuotâtorjuuh já mottoom eres torjuuh.</p>
<p>Meid uáppuruuđâ uážžoo uáppee puáhtá uuccâđ puoccâmpeiviruuđâ.</p>
<p>Uánádâs e/mp uáivild euro/eurod mánuppaajeest.</p>
<p>Bruttopuáđuh láá puáđuh, main iä lah kepidum viäruh.11</p>
<p>Luuvâ lase: www.kela.fi/puoccam-ja-vajoidittem</p>
<p>Peiviruttâ máksoo táválávt 6 peeivi ohhoost.</p>
<p>Mon kuhháá puoccâmpeiviruttâ máksoo?</p>
<p>Puoccâmpeiviruttâ máksoo enâmustáá suulân ive ääigi.</p>
<p>Jo ovdil tom seelvâtškyetih, ete ličij-uv vajoiditmist iše tuu puácuvuođâ tipšoost.</p>
<p>Jis tun lah pargee, te Kela pivdá tuu toimâttiđ pargotiervâsvuođâtuáhtár čäällim ciälkkámuš tuu pargonaavcâst já máhđulâšvuođâin juátkiđ pargostâd.</p>
<p>Ciälkkámuš tarbâšuvvoo majemustáá talle, ko puoccâmpeiviruttâ lii maksum 90 argâpeivid.</p>
<p>Jotkâäigi puoccâmpeiviruutân</p>
<p>Motomijn tábáhtusâin Kela puáhtá mieđettiđ jotkâääigi puoccâmpeiviruutân.</p>
<p>Tággáár tile puátá oovdân, jis tun lah uážžum puoccâmpeiviruuđâ enâmusääigi ađai suulân ive já maccâm paargon.</p>
<p>Tun huámmášah kuittâg, ete tuu puácuvuotâ iästá ain porgâm.</p>
<p>Talle Kela puáhtá mäksiđ lase puoccâmpeiviruuđâ vala 50 peivid.</p>
<p>Tot váátá kuittâg tom, ete tun lah lamaš pargoost ohtânmaanoost 30 peivid ađai suulân mánuppaje ton maŋa, ko puoccâmpeiviruttâ lii nuuhâm.is pargonavcâttesvuotâ juátkoo jiehke tun pyevti maccâđ paargon, te selvâttuvvoo,ete puávtáh-uv pääcciđ pargonavcâttesvuođâiäláttâhân.12</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Uásipuoccâmpeiviruttâ</p>
<p>Uásipuoccâmpeiviruttâ tuárju paargon maccâm.</p>
<p>Uásipuoccâmpeiviruuđâ puáhtá uážžuđ olmooš, kote lii ovdil puáccám porgâm olesáigásávt, mutâ máccá pyecceeluámust paargon aalgâst uásiáigásávt.</p>
<p>Pargoäigi kalga kepiduđ suulân piälán oovdeb pargoääigist.</p>
<p>Uásiáigásâš porgâm ääigist máksoo uásipuoccâmpeiviruttâ, mii lii peeli puoccâmpeiviruuđâst.</p>
<p>Tun puávtáh algâttiđ uásiäigipargo tolemustáá talle, ko tun lah lamaš pyeccen 10 peivid.</p>
<p>Uásipuoccâmpeiviruttâ máksoo enâmustáá 120 argâpeivid ađai suulân 5 mánuppaje.</p>
<p>Uusâ uásipuoccâmpeiviruuđâ majemustáá 2 mánuppaje siste taan peeivist, kuás halijdah uážžud tom.13</p>
<p>Luuvâ lase: www.kela.fi/puoccam-ja-vajoidittem</p>
<p>Puoccâmpeiviruttâ, vajoidittemvâi iäláttâh?</p>
<p>Jis puácuvuotâ pištá kuhháá, te kalga smiettâđ, ete maht puátteevuođâst tahhoo.</p>
<p>Ko tun lah uážžum puoccâmpeiviruuđâ 60 argâpeivid, te Kela seelvât, ete puávtáččij-uv vajoidittem išediđ tuu puácuvuođâ.</p>
<p>Jis tun lah uážžum puoccâmpeiviruuđâ 150 argâpeivid ađai masa 6 mánuppaje, te tun uážuh Kelast reeivâ, mast muštâleh vajoiditmist.</p>
<p>Jis tuu mielâst oro, ete tun tarbâšah vajoidittem, te tun puávtáh meid jieš väldiđ ohtâvuođâ tuu tipšoo tuáhtárân, pargotiervâsvuođâtuáhtárân tâi</p>
<p xml:lang="olo">Kelan.</p>
<p>Pargonavcâttesvuotâiäláttâh</p>
<p>Puoccâmpeiviruttâ máksoo táválávt enâmustáá 300 argâpeivid.</p>
<p>Jis tuu puácuvuođâst tâi váádust šaddee pargonavcâttesvuotâ juátkoo jiehke tun pyevti uážžuđ puoccâmpeiviruuđâ, te tun puávtáh uuccâđ argonavcâttesvuotâiäláttuv.</p>
<p>Tom puáhtá mäksiđ pargoiäláttâhlájádâs, Kela tâi kuohtuuh.</p>
<p>Kela máksá pargonavcâttesvuotâiäláttuv, jis tun jieh lah lamaš pargoelimist tâi jis tun jieh uážu tuárvi iäláttuv pargoiäláttâhlájádâsâst.</p>
<p type="listitem">Pargonavcâttesvuotâiäláttuv uážžumân vaaikut</p>
<p type="listitem">maggaar puácuvuotâ  tâi váddu tust lii</p>
<p type="listitem">mon puáris tun lah</p>
<p type="listitem">maid pargoid tun lah porgâm</p>
<p type="listitem">maggaar škovliittâs tust lii.</p>
<p>Jis tun jieh paste maccâđ paargon jiehke uážu iäláttuv, te almottât pargo- já iäláttâstoimâttâhân ađai</p>
<p>PI-toimâttâhân pargottes pargo-occen.</p>
<p>Almottât majemustáá čuávuváá peeivi puoccâmpeiviruuđâ nuhâmist.</p>
<p>Návt tun puávtáh uážžuđ pargottesääigi peiviruuđâ, ko tun vuárdáh miärádâs tuu pargonavcâttesvuotâiäláttuvâst.</p>
<p>Jis tun lah pargotteskasa jeessân, te uusâ tiänáspeiviruuđâ tuu jieijâd pargotteskassaast.14</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Pargotiervâsvuođâhuolâttâs</p>
<p>Pargoadeleijee kalga orniđ puácuvuođâid estâdeijee pargotiervâsvuođâhuolâttâs puoh pargeid.</p>
<p>Pargee tiervâsvuođâtile já pargonaavcâ čuávuh eereeb iärásij tiervâsvuođâtärhistmijn.</p>
<p>Ulmen lii pargee pargonaavcâ siäilum.</p>
<p>Tun uážuh täärhib tiäđu tuu pargotiervâsvuođâhuolâttâs palvâlusâin jieijâd pargoadeleijest.</p>
<p>Pargoadeleijee puáhtá uuccâđ</p>
<p>Kelast sajanmäksim pargotiervâsvuođâhuolâttâs koloid.</p>
<p>Irâtteijee pargotiervâsvuođâhuolâttâs</p>
<p>Meid priivaat irâtteijee puáhtá orniđ olssis pargotiervâsvuođâhuolâttâs.</p>
<p>Tot lii kuittâg ain rijjâtátulâš.</p>
<p>Jis irâtteijest láá suu palvâlusâst pargeeh, te sun kalga orniđ pargotiervâsvuođâhuolâttâs suu pargeid.</p>
<p>Irâtteijee puáhtá uuccâđ</p>
<p>Kelast sajanmáávsu pargotiervâsvuođâhuolâttâs koloid.15</p>
<p>Luuvâ lase: www.kela.fi/puoccam-ja-vajoidittem</p>
<p>Jis pärni puáccáá Jis pärni puáccáá já taarbâš tuáhtár tipšo, te tun puávtáh tuálvuđ suu tiervâsvuođâkuávdážân tâi priivaat tuáhtárân.</p>
<p>Kela sajanmáksá uási priivat tuáhtár máávsuin.</p>
<p>Toos lasseen Kela sajanmáksá uási talkkâsij haddeest.</p>
<p>Kela ij määvsi tipšoid tiervâsvuođâkuávdáást.</p>
<p>Jis vuálá 10-ihásâš pärni puáccáá</p>
<p>Jis vuálá 10-ihásâš pärni puáccáá kivkked, te tun puávtáh pääcciđ tipšođ suu koskâpuddâsii tipšoriijân.</p>
<p>Tot puáhtá pišteđ enâmustáá 4 pargopeeivi.</p>
<p>Pargoadeleijee ij taarbâš mäksiđ päälhi koskâpuddâsii tipšoriijâ ääigist.</p>
<p>Kelagin ij määvsi torjuu taan ääigist.</p>
<p>Sierânâstipšoruttâ</p>
<p>Jis tun tipšoh pyeccee tâi vádulii vuálá 16-ihásii päärni, te tun puávtáh uuccâđ Kelast sierânâstipšoruuđâ.</p>
<p type="listitem">Iähtun lii, ete tun koolgah leđe pargoost meddâl</p>
<p type="listitem">päärni pyecceeviäsutipšo tiet</p>
<p type="listitem">päärni pyecceeviäsutiipšon lohtâseijee päikkitipšo tiet</p>
<p type="listitem">päärni vajoidittem tiet</p>
<p type="listitem">päärni škovlâkeččâlem tâi peivitipšokeččâlem tiet.</p>
<p>Sierânâstipšoruttâ lii siämmáá stuárusâš ko puoccâmpeiviruttâ.</p>
<p>Päärni ahe, puácuvuotâ, tipšosaje já tipšo muddo vaigutteh toos, ete puávtáh-uv uážžuđ tom.</p>
<p>Ucâmušâst kalga leđe fáárust tuáhtár čäällim D-tuođâštus, mast agâstâlloo tárbu uásálistiđ päärni tiipšon.</p>
<p>Uusâ sierânâstipšoruuđâ 4 mánuppaje siste tipšo älgimist.16</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Toorjâ vajoiditmân Vajoiditmáin pyeredeh pargonaavcâ já toimânaavcâ, jis toh láá hiäjusmâm.</p>
<p>Kela uárnee vajoidittem já tuárju tuu áigápuáđu vajoidittem ääigi.</p>
<p>Kela lasseen vajoidittem uárnejeh ovdâmerkkân tiervâsvuođâkuávdááh já pyecceeviäsuh, pargoiäláttâslájádâsah já pargo- já iäláttâstoimâttuvah.</p>
<p>Tun puávtáh tiäđuštâllâđ tuáhtárist tâi Kelast, ete kiän ornim vajoidittem tun puávtáh uuccâđ.</p>
<p type="listitem">Kela ornim vajoidittem lii</p>
<p type="listitem">áámmátlâš vajoidittem</p>
<p type="listitem" xml:lang="fin">vajoidittem psykoterapia</p>
<p type="listitem">vajoidittem- já vuáháduvhárjuttâskuursah</p>
<p type="listitem">vättee tálhudemvajoidittem</p>
<p type="listitem">nevropsykologalâš vajoidittem.</p>
<p>Tun kaavnah Kela ornim vajoidittemkuursâid Kela siijđoin (suomâkielân) čujottâsâstwww.kela.fi/kuntoutuskurssihaku</p>
<p>Tun kaavnah vajoidittempalvâlusâi pyevtitteijeid Kela siijđoin (suomâkielân) čujottâsâst www.kela.fi/palveluntuottajahaku</p>
<p>Áámmátlâš vajoidittem</p>
<p>Áámmátlâš vajoidittem lii uáivildum pargoahasáid, kiäin puácuvuođâ lii hiäjusmittám tâi lii vyerdimist, ete puáttee iivij ääigi hiäjusmit pargonaavcâ tâi oppâmnaavcâ.</p>
<p>Vajoidittem ulmen lii ovdediđ pargoost vaijeem tâi paargon maccâm.</p>
<p>Vajoidittem puáhtá meid išediđ nuorâ peessâđ pargoelimân.</p>
<p>Uássin áámmátlii vajoidittem puáhtá uážžuđ meid išeniävuid.</p>
<p>Nuorâ áámmátlâš vajoidittem</p>
<p>Nuorâ áámmátlâš vajoidittem lii uáivildum 16–29-ihásáid, kiäin ij lah oppâm- tâi pargosaje.</p>
<p>Tom puáhtá uážžuđ meid, jis uápuh láá koskâldum tâi vaarâst koskâlduđ.</p>
<p>Vajoidittem puáhtá uuccâđ tuáhtártuođâštusttáá.17</p>
<p>Luuvâ lase: www.kela.fi/puoccam-ja-vajoidittem</p>
<p xml:lang="fin">Vajoidittee psykoterapia</p>
<p>Tun puávtáh uuccâđ Kelast vajoidittempsykoterapia, jis tust lii tuáhtár kavnâttem mielâtiervâsvuođâ hemâdâs, mii hettee tuu uápuid tâi porgâm.</p>
<p>Iähtun lii meid, ete tun lah uážžum toos ääšimiäldásii tipšo ucemustáá 3 mánuppaje.</p>
<p>Toos lasseen tarbâšuvvoo psykiatrâ ciälkkámuš, mast agâstâlloo, ete mane tun tarbâšah terapia.</p>
<p>Vajoidittem- já vuáháduvhárjuttâskuursah</p>
<p>Kela uárnee vajoidittem- já vuáháduvhárjuttâskuursâid párnáid, nuoráid já rävisulmuid, kiäin lii puácuvuotâ teikkâ váddu.</p>
<p>Kuursâin uážuh tiäđu puácuvuođâst, viärdásâštorjuu sehe torjuu argâtooimâin cevzimân.</p>
<p>Vättee tálhudemvajoidittem</p>
<p>Tun puávtáh uážžuđ vättee tálhudemvajoidittem, jis tun lah vuálá 65-ihásâš já tust láá puácuvuođâst tâi váádust šaddee merhâšittee vaigâdvuođah cevziđ aargâ tooimâin.</p>
<p>Nevropsykologâlâš vajoidittem</p>
<p>Nevropsykologâlâš vajoidittem lii uáivildum taaid ulmuid, kiäin lii ovdâmerkkân ADHD teikkâ ovdánemhemâdâs.18</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Maht tun peesah vajoiditmân?</p>
<p>Tun puávtáh uuccâđ vajoiditmân, jis tun anah, ete tuu pargonahcâ tâi toimânahcâ lii hiäjusmâm.</p>
<p>Tun tarbâšah táválávt meid tuáhtár čäällim ciälkkámuš.</p>
<p>Ciälkkámušâst eteh, ete mii puácuvuođâid tâi vááduid tust lii já mon vajoidittem tuáhtár toos avžut.</p>
<p>Ko tun lah finnim tuáhtárist ciälkkámuš, te tun puávtáh uuccâđ vajoidittem Kelast.</p>
<p>Vajoidittemruttâ</p>
<p>Vajoidittemruttâ tuurvâst tuu áigápuáđu vajoidittem ääigi.</p>
<p>Tun puávtáh uážžuđ uásivajoidittemruuđâ taggaar peeivist, kuás tun uásálistáh</p>
<p>Kela, pyecceiviäsu teikâ pargotiervâsvuotâhuolâttas tâi sosiaalpalvâlusai ornim vajoiditmân.</p>
<p>Vajoidittemruttâ meriduvvoo ihepuáđui mield, siämmáá vyevist ko puoccâmpeiviruttâ.</p>
<p>Máávsáh vajoidittemruuđâst viäru.</p>
<p>Jis tuu pargopeivi lii uánidum tondiet, ete tun uásálistáh vajoiditmân, te puávtáh uážžuđ uásivajoidittemruuđâ.</p>
<p>Nuorâ vajoidittemruttâ</p>
<p>Nuorâ vajoidittemruttâ máksoo uápui tâi eres pargoelimân čyeccee vajoidittem ääigi.</p>
<p>Tun puávtáh uážžuđ nuorâ vajoidittemruuđâ, jis lah 16–19-ihásâš já jis tun anah, ete tuu pargonahcâ tâi toimânahcâ lii hiäjusmâm puácuvuođâid tâi vááduid tiet.19</p>
<p>Luuvâ lase: www.kela.fi/puoccam-ja-vajoidittem</p>
<p>Puávtáh uážžuđ vádulâštorjuu, jis tust lii kuhesáigásâš puácuvuotâ tâi váddu.</p>
<p>Kela árvuštâl vuoigâdvuođâ torjui ohtâgâslâš táárbuid mield.</p>
<p>Vádulâštoorjâ páárnán</p>
<p>Vuálá 16-ihásâš pärni puáhtá uážžuđ vádulâštorjuu, jis sust lii kuhesáigásâš váddu tâi puácuvuotâ.</p>
<p>Iähtun lii, ete pärni taarbâš tipšo eenâb ko tiervâs pärni.</p>
<p type="listitem">Tipšo tárbu kalga pišteđ ucemustáá ihepele.</p>
<p type="listitem">Vuáđuvádulâštoorjâ lii suulân 93 e/mp.</p>
<p type="listitem">Aledum vádulâštoorjâ lii suulân 217 e/mp.</p>
<p type="listitem">Alemus vádulâštoorjâ lii  suulân 421 e/mp.</p>
<p>Vádulâštoorjâ rävisulmui16 ihheed tiävdám olmooš puáhtá uážžuđ vádulâštorjuu, jis suu toimânahcâ lii hiäjusmâm ucemustáá ive pištee ääigi.</p>
<p>Iähtun lii lasseen, ete váddu tâi puácuvuotâ toovvât hemâdâs sehe lasseet iše, stivrim já kocceem táárbu.</p>
<p type="listitem">Vádulâštorjuuh</p>
<p type="listitem">Vuáđuvádulâštoorjâ lii suulân 93 e/mp.</p>
<p type="listitem">Aledum vádulâštoorjâ lii  suulân 217 e/mp.</p>
<p type="listitem">Alemus vádulâštoorjâ lii  suulân 421 e/mp.</p>
<p>Iäláttuv uážžum tipšotoorjâ</p>
<p>Váldutoimâlávt iäláttuvâst orroo olmooš puáhtá uážžuđ tipšotoorjâ, jis suu toimânahcâ lii hiäjusmâm ucemustáá ive pištee ääigi.</p>
<p type="listitem">Lasseen tarbâšah puácuvuođâ tâi váádu tiet iše, stivrim tâi kocceem.</p>
<p type="listitem">Vuáđutipšotoorjâ lii  suulân 71 e/mp.</p>
<p type="listitem">Aledum tipšotoorjâ lii  suulân 155 e/mp.</p>
<p type="listitem">Alemus tipšotoorjâ lii  suulân 328 e/mp.</p>
<p type="listitem">Veteraanlase lii  suulân 107 e/mp.</p>
<p>Vádulij tulkkumpalvâlusah</p>
<p>Puávtáh uuccâđ vuoigâdvuođâ tulkkumpalvâlusân, jis tust lii kulo-, uáinu- tái sárnumváddu ja tun tarbâšah taan tiet tulkkum.</p>
<p>Puávtáh tiiláđ tuulhâ oppâmân, pargoelimân tâi puđâldâssáid.</p>
<p>Tuulhâ vievâst iäráseh iberdeh ete maid tun eeđah já tun iberdah iärrásijd.20</p>
<p>Suáiti palvâlemnumerân: puoccâm 020 692 204, vajoidittem 020 692 205</p>
<p>Tun puávtáh uuccâđ iänááš torjuid viermist:www.kela.fi/viermist</p>
<p>Täärhist ucâmušâst, ete moh lahtoseh tast kalgeh leđe.</p>
<p>Lahtosijd puáhtá toimâttiđ viermist.</p>
<p>Tun puávtáh uuccâđ torjuid meid luámáttuvâiguin, maid uážžu Kela viermisiijđoin:www.kela.fi/luamattuvah</p>
<p>Jis tun uusah torjuu luámáttuvváin, te vuolgât tom poostâ peht Kelan.</p>
<p>Kela postâčujottâs lii</p>
<p xml:lang="fin"><em type="bold">Kela </em></p>
<p xml:lang="deu"><em type="bold">PL 1000056 KELA </em></p>
<p>Ko Kela lii kieđâvuššâm tuu ucâmuš, te tun uážuh pááikán miärádâs.</p>
<p>Miärádâsâst muštâluvvojeh torjuu meeri, vuáđustâsah já máksupeivi.</p>
<p>Tun uážuh miärádâs meid talle, jis tunjin ij lah mieđettum toorjâ.</p>
<p>Kela máksá torjuid tuu paŋkkitilin.</p>
<p>Uuccâm já mäksim</p>
<p>Almoot, jis tuu tiileest tábáhtuveh nubástusah</p>
<p>Jis tuu tiileest tábáhtuveh nubástusah, tot puáhtá vaikuttiđ Kela torjuid.</p>
<p>Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah.</p>
<p>Mušte almottiđ nubástusâin Kelan.</p>
<p>Puávtáh almottiđ nubástusâin viermist, puhelimist tâi toimâttuvâst.</p>
<p>Jis Kela máksá torjuu liijkás ennuv puástutiäđui tiet, te tom kalga peerrâđ tust maasâđ.www.kela.fi/takaisinperinta</p>
<p>Uusâ nubástus Kela miärádâsân</p>
<p>Tun puávtáh uuccâđ nubástus</p>
<p>Kela adelem miärádâsân.</p>
<p>Tun uážuh miärádâsreeivâ mield ravvuid tast, ete maht nubástus occoo.</p>
<p>Jis tust láá koččâmušah, te vääldi ohtâvuođâ vistig Kelan.21</p>
<p>Luuvâ lase: www.kela.fi/puoccam-ja-vajoidittem</p>
<p xml:lang="est">Viermist</p>
<p>Kela viermisiijđoin tun uážuh tiäđu já puávtáh hoittáđ tuu aašijd: www.kela.fi/anaraskielan</p>
<p>Viermist tun puávtáh rekinistiđ torjui euromeerijd: www.kela.fi/laskurit (suomâ- já ruotâkielân)</p>
<p>Viermiášástâllâmpalvâlusâst tun puávtáh tipšođ iänááš Kela-aašijd: www.kela.fi/viermist</p>
<p>Čáládât ášástâllâmpalvâlusân jieijâd viermipaŋkkitubdâlduvâiguin tâi tuu puhelin moobiilvisásmitmáin.</p>
<p>Viermiášástâllâmpalvâlusâst tun puávtáh uuccâđ torjuid, vuolgâttiđ lahtosijd, tärhistiđ tuu ucâmuš tile, vuolgâttiđ saavâid, almottiđ nubástusâin já lopâttiđ torjuu.</p>
<p>Tarbâšah-uv tuulhâ?</p>
<p>Jis tun tarbâšah tulkkum, te vääldi ohtâvuođâ Kelan.</p>
<p>Kaavnah lasetiäđu tulkkuumist</p>
<p>Kela siijđoin. www.kela.fi/tarbasah-uv-tuulha</p>
<p xml:lang="est">Puhelimist</p>
<p>Suomâkielâlâš palvâlus vu-vá 9–16.</p>
<p>Aassâm.........................020 692 210 Almugijkoskâsâš ääših...........................020 634 0200 Áigápuátutoorjâ............020 692 207 Iäláttuvah......................020 692 202 Maassâdpeerrâm..........020 634 4940 Oppâm....................... 020 692 209 Pargottesvuotâ..............020 692 210 <em type="bold">Puáccám já koortah ....................020 692 204 </em>Vaanhimvuotâ.............. 020 692 206 <em type="bold">Vajoidittem já vádulâštorjuuh.............020 692 205 </em></p>
<p>Toimâttuvast</p>
<p>Täärhist palvâlemsoojij ohtâvuotâtiäđuid já ávusorroomaaigijd viermist: www.kela.fi/toimattuvast</p>
<p>Puávtáh väridiđ ääigi</p>
<p>Tun puávtáh väridiđ ääigi puhelinpalvâlusân tâi toimâttâhân. www.kela.fi/ajanvaraus (suomâ- já ruotâkielân)</p>
<p>Návt Kela palvâl</p>
<p>Kela anarâškielân</p>
<p>Anarâškielâlijd viermisiijđoh: www.kela.fi/anaraskielan</p>
<p>Anarâškielâlijd tieđettemčáálluseh: Almos aassâmtoorjâ Áigápuátutoorjâ Iäláttuvah já eres torjuuh iäláttuvuážžoi Oppâm já viärjukenigâsvuotâ Pargottesvuotâ Puoccâm já vajoidittem Pärniperruuh Varrim Suomân tâi Suomâst olgoenâmáid</p>
<p>Anarâškielâlijd tieđettemčáállusijd puáhtá printtiđ Kela viermisiijđoin</p>
</body></document>
