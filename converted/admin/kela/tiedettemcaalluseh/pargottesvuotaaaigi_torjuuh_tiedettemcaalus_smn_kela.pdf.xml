<document xml:lang="smn" id="no_id"><header><title>Pargottesvuotâ</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><publChannel><publication><publisher>KELA</publisher></publication></publChannel><wordcount>1452</wordcount><conversion_status type="standard"/><availability><license type="standard"/></availability><multilingual/><origFileName>https://www.kela.fi/documents/10180/24087143/Pargottesvuotaaaigi_torjuuh_tiedettemcaalus_smn_Kela.pdf/96411029-fdcb-4781-bdf8-389f463343a3</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Pargottesvuotâ</p>
<p>UÁNIHÁVT JÁ ČIELGÂSÁVT</p>
<p>Kela torjuuh pargottes ulmui 1</p>
<p>Tiänáspeiviruttâ já vuáđupeiviruttâ 2</p>
<p>Pargomarkkântoorjâ 5 Porgâm pargottesvuođâ ääigi 7</p>
<p>Škovliittâsääigi torjuuh pargottes ulmui 8</p>
<p>Elilâm pargottes ulmuu toorjâ 9</p>
<p>Uuccâm já mäksim 10</p>
<p>Návt Kela palvâl 13</p>
<p>Siskáldâs1</p>
<p>Luuvâ lase: www.kela.fi/pargottesvuota</p>
<p>Pargottesvuotâ keeppid puáđuid.</p>
<p>Taan tieđettemčáállusist oovdânpuáhtoo, ete maggaar ekonomâlâš torjuu Kela máksá pargottes ulmui.</p>
<p>Tieđettemčáálus muštâl ive 2020 tiileest.</p>
<p>Mieldi iä lah puoh torjui detaljeh.</p>
<p>Kela huolât pargottes ulmuu vuáđutorvoost pargottesvuođâ ääigi.</p>
<p>Pargottesvuotâtorjuuh máksojeh ulmuid, kiäh ääsih fastâ Suomâst.</p>
<p>Sii lasseen pargottesvuotâtorjuuh máksojeh EU-enâmijn puáttám ulmuid, kiäh láá majemustáá porgâm Suomâst.</p>
<p type="listitem">Kela torjuuh pargottesvuotâááigán láá</p>
<p type="listitem">vuáđupeiviruttâ</p>
<p type="listitem">pargomarkkântoorjâ.</p>
<p>Täärhist meid, ete puávtáh-uv uážžuđ eres torjuid, ovdâmerkkân aassâmtorjuu.</p>
<p>Kela torjuuh pargottes ulmui</p>
<p>Jis tun páásáh pargottemmin</p>
<p>Jis tun páásáh pargottemmin, te almottât tállân pargottemmin pargo-occen pargo- já iäláttâstoimâttâhân ađai</p>
<p>PI-toimâttâhân.</p>
<p>Pargottesvuotâhiäđuh máksojeh tuše ääigist, kuás tun lah pargo-occen PI-toimâttuvâst.</p>
<p>PI-toimâttâh meid addel Kelan ciälkkámuš tast, ete pyehtih-uv mäksiđ tunjin torjuu.</p>
<p>Pargottesvuotâääigi tust lii kenigâsvuotâ uuccâđ aktiivlávt pargo. Tun koolgah meid väldiđ vuástá fallum pargo tâi škovlim.</p>
<p>Tast ij pyevti piettâliđ sujâttáá, mudoi čuávumuššân puáhtá leđe hiäđui monâttem.</p>
<p>Mušte anneeđ tuu pargouuccâm vyeimist. Tot ráhtoo PI-toimâttuv viermisiijđoin:www.te-palvelut.fi2</p>
<p>Suáiti palvâlemnumerân: 020 692 210</p>
<p>Pargottesvuotâpeiviruttâ puáhtá leđe tiänáspeiviruttâ tâi vuáđupeiviruttâ.</p>
<p>Tiänáspeiviruttâ</p>
<p>Tiänáspeiviruuđâ máksá pargottesvuotâkassa, mon jeessân tun lah.</p>
<p>Puávtáh kulluđ pargottesvuotâkaasan juo-uv jieijâs áámmátlito peht teikkâ njuolgist.</p>
<p>Kela ij määvsi tiänáspeiviruuđâ, já tom jieh uusâ Kelast.</p>
<p>Tiänáspeiviruuđâ puáhtá mäksiđ, jis tun lah lamaš tuárvi kuhháá pargottesvuotâkasa jeessân já tust olášuvá pargoost orroom iähtu.</p>
<p>Tiänáspeiviruuđâ stuárudâh rekinistoo tiänásij mield.</p>
<p>Tiänáspeiviruttâ já vuáđupeiviruttâ</p>
<p>Tiänáspeiviruttâ máksoo enâmustáá 400 peivid.</p>
<p>Jis tun lah lamaš pargoost vuálá 3 ive, te tun puávtáh uážžuđ tiänáspeiviruuđâ enâmustáá 300 peivid.</p>
<p>Koijâd lasetiäđuid tiänáspeiviruuđâst tuu jieijâd pargottesvuotâkassaast tâi</p>
<p>Pargottesvuotâkasai ohtsâšseervist (Työttömyyskassojen yhteisjärjestö): www.tyj.fi3</p>
<p>Luuvâ lase: www.kela.fi/pargottesvuota</p>
<p>Vuáđupeiviruttâ</p>
<p>Jis tun jieh lah pargottesvuotâkasa jeessân jiehke uážu tiänáspeiviruuđâ, te Kela máksá vuáđupeiviruuđâ.</p>
<p>Tot máksoo enâmustáá 400 peivid.</p>
<p>Jis tun lah lamaš pargoost vuálá 3 ive, vuáđupeiviruttâ máksoo enâmustáá 300 peivid.</p>
<p>Vuáđupeiviruttâ lii 33,66 e/peivi, já tot máksoo 5 peeivist ohhoost.</p>
<p>Jis tust láá päärnih,tun uážuh pärnialedem.</p>
<p>Tot lii 5,28–10,00 e/peivi tađe mield, kalle päärni tust láá.</p>
<p>Tun máávsáh vuáđupeiviruuđâst viäruid.</p>
<p>Vuáđupeiviruutân aledemuási</p>
<p>Vuáđupeiviruutân puáhtá mäksiđ aledemuási enâmustáá 200 peeivist, jis tun uásálistáh</p>
<p>PI-toimâttuvváin soppum tooimân.</p>
<p>Vuáđupeiviruuđâ aledemuási lii 4,79 e/peivi.</p>
<p>Tun puávtáh rekinistiđ Kela viermisiijdoin, mon ennuv vuáđupeiviruuđâ tun uážuh.www.kela.fi/laskurit</p>
<p>Pargouuccâm olgoenâmijn</p>
<p>Pargottesvuotâpeiviruttâ máksoo motomijn tábáhtusâin meid talle, ko tun lah olgoenâmijn já uusah tobbeen pargo.4</p>
<p>Suáiti palvâlemnumerân: 020 692 210</p>
<p>Pargoost orroom iähtu</p>
<p>Vâi tun uážuh vuáđupeiviruuđâ, te tust kalga olášuđ pargoost orroom iähtu.</p>
<p type="listitem">Pargoost orroom iähtu olášuvá, jis</p>
<p type="listitem">tun lah lamaš pargoost ucemustáá 26 okkod majemui 28 mánuppaje ääigi</p>
<p type="listitem">tuu pargoäigi lii lamaš ucemustáá 18 tijmed ohhoost</p>
<p type="listitem">tuu pälkki lii lamaš syergi pargoiähtusopâmuš miäldásâš  tâi ucemustáá 1 236 e/mp.</p>
<p>Uánádâs e/mp uáivild euro/eurod mánuppaajeest.</p>
<p>Meid porgâm monnii eres</p>
<p>EU- tâi Eta-enâmist tâi Sveitsist puáhtá rekinistuđ mieldi.</p>
<p type="listitem">Pargoost orroom iähtun pyehtih rekinistiđ fáárun pargo meid kuhheeb ääigist ko 28 mánuppaajeest, jis:</p>
<p type="listitem">tun lah puáccám</p>
<p type="listitem">tun lah jottáám uápuid</p>
<p type="listitem">tun lah tipšom vuálá 3-ihásii párnád</p>
<p type="listitem">tun lah uásálistám PI-toimâttuv ornim tooimân.</p>
<p>Irâtteijest lii jieijâs pargoost orroom iähtu.</p>
<p>Jis tun lah irâtteijee, te täärhist vuáđupeiviruuđâ iävtuid Kelast.5</p>
<p>Luuvâ lase: www.kela.fi/pargottesvuota</p>
<p>Mon ennuv pargomarkkântorjuu finnee?</p>
<p>Pargomarkkântoorjâ lii 33,66 e/peivi.</p>
<p>Pargomarkkântoorjâ lii talle siämmáá styeres ko vuáđupeiviruttâ.</p>
<p>Torjuu styeresvuotân vaikutteh kuittâg motomin vaanhimij puáđuh.</p>
<p>Pargomarkkântoorjâ máksoo 5 peeivi ohhoost.</p>
<p>Toorjân lasettuvvoo aledem, jis tust láá huolâttemnáál päärnih.</p>
<p>Tievâs pargomarkkântoorjâ lii suulân 720–940 e/mp.</p>
<p>Pargomarkkântorjui puáhtá mäksiđ aledemuási.</p>
<p>Tot máksoo PI-toimâttuvváin soppum toimâi ääigist, kuittâg enâmustáá 200 peeivist.</p>
<p>Aledemuási lii 4,79 e/peivi.</p>
<p>Tun máávsáh viäruid pargomarkkântorjust.</p>
<p>Jis tun jieh pyevti uážžuđ tiänáspeiviruuđâ tâi uáđupeiviruuđâ, te tunjin puáhtá mäksiđ pargomarkkântorjuu.</p>
<p>Tom puáhtá uážžuđ 17–64-ihásâš pargottes pargo-occee, kote áásá fastâ Suomâst.</p>
<p>Pargomarkkântorjuu äigi ij lah raijâšum.</p>
<p>Tun uážuh pargomarkkântorjuu, veikâ tuu pargoost orroom iähtu ij olášuu ađai tun jieh lah lamaš pargoost tárbulii ääigi.</p>
<p>Tun uážuh pargomarkkântorjuu meid talle, ko tun lah uážžum tiänáspeiviruuđâ tâi vuáđupeiviruuđâ 400 peivid.</p>
<p>Pargomarkkântorjuu iä määvsi olgoenâmáid.</p>
<p>Jis tun lah vuálá 25-ihásâš, te pargomarkkântorjuu finniimân láá raijiittâsah.</p>
<p>Täärhist PI-toimâttuvâst, ete puávtáh-uv uážžuđ pargomarkkântorjuu.</p>
<p>Pargomarkkântoorjâ6</p>
<p>Suáiti palvâlemnumerân: 020 692 210</p>
<p>Eres puáđuh kepideh torjuu</p>
<p>Puoh tuu jieijâs puáđuh kepideh pargomarkkântorjuu mere.</p>
<p>Jis tust láá omâdâhpuáđuh, meid toh kepideh torjuu mere.</p>
<p>Omâdâhpuáđuh láá ovdâmerkkân láigupuátu, uásuspuátu já vyebdimvuáittu.</p>
<p type="listitem">Jieijâs omâdâhpuáđuh iä kuittâg vaaikut pargomarkkântorjui, jis</p>
<p type="listitem">tun lah tiävdám 55 ihheed já tuu pargoost orroom iähtu lii olášum ovdil ko tun paaccih pargottemmin</p>
<p type="listitem">tun uásálistáh PI-toimâttuvváin soppum tooimân.</p>
<p>Vaanhimij puáđuh kepideh torjuu, jis tun aasah sunnuin. Tun uážuh kuittâg ain ucemustáá pele tuu pargomarkkântorjust. Vaanhimij puáđuh iä vaaikut, jis tun uásálistáh</p>
<p>PI-toimâttuvváin vuávájum tooimân.</p>
<p>Tun puávtáh rekinistiđ Kela viermisiijdoin, mon ennuv pargomarkkântorjuu tun uážuh.www.kela.fi/laskurit7</p>
<p>Luuvâ lase: www.kela.fi/pargottesvuota</p>
<p>Jis tun poorgah pargottesvuotâääigi, te tuu pargopuáđuh pyehtih kepidiđ pargomarkkântorjuu tâi vuáđupeiviruuđâ mere.</p>
<p>Tot kočoduvvoo heiviittum pargottesvuotâhiättun.</p>
<p>Tun puávtáh kuittâg tiänáđ 300 e/mp, já tot ij keeppid torjuu mere.</p>
<p>Almoot pargotiijmijd já pargopeeivijd Kelan.</p>
<p>Kela uážžu tiäđuid pargopuáđuin meid puáturegisterist já annee toid ävkkin ucâmušâi kieđâvušmist.</p>
<p>Maaŋgah torjuuh iä vaaikut pargomarkkântorjui.</p>
<p>Toh láá ovdâmerkkân pärnilase, elettemiše, áigápuátutoorjâ, aassâmtoorjâ tâi vádulâštoorjâ.</p>
<p>Porgâm pargottesvuođâ ääigi8</p>
<p>Suáiti palvâlemnumerân: 020 692 210</p>
<p>Pargottemmin tun puávtáh ucâluđ škovliittâsân tâi hárjuttâlmân, mii lii uáivildum pargottes ulmuid.</p>
<p>Návt tun pyeredah tuu máhđulâšvuođâid uážžuđ pargo.</p>
<p>Tun puávtáh uážžuđ torjuu meid škovlim jâ hárjuttâllâm ääigist.</p>
<p>Koijâd lase pargo uážžum ovdedeijee palvâlusâin</p>
<p>PI-toimâttuvâst.</p>
<p type="listitem">Pargo uážžum ovdedeijee palvâlusah láá</p>
<p type="listitem">škovlim</p>
<p type="listitem">pargovyeimiškovlim</p>
<p type="listitem">pargouuccâmvalmim</p>
<p type="listitem">karrieervalmim</p>
<p type="listitem">pargokeččâlem</p>
<p type="listitem">škovlimkeččâlem</p>
<p type="listitem">vajoidittee pargotoimâ.</p>
<p>Soovâ uásálistmist škovliittâsân tâi hárjuttâlmân já räähti pargo uážžum ovdedeijee vuávám</p>
<p>PI-toimâttuvváin.</p>
<p>Tun uážuh torjuu škovlim já hárjuttâllâm ääigist normaallávt, jis tun lah sooppâm uásálistmist</p>
<p>PI-toimâttuvváin.</p>
<p>Toos lasseen tun puávtáh motomijn tiilijn uážžuđ tuu torjui aledem, kuittâg enâmustáá 200 peeivist.</p>
<p>Tun puávtáh motomijn tiilijn uážžuđ kolosajanmáávsu mätkikoloid já eres koloid ton ääigist, kuás tun uásálistáh škovliittâsân tâi eres tooimân.</p>
<p>Škovliittâsääigi torjuuh pargottes ulmui9</p>
<p>Luuvâ lase: www.kela.fi/pargottesvuota</p>
<p>Elilâm pargottes olmooš puáhtá uážžuđ tiänáspeiviruutân tâi vuáđupeiviruutân lasepeeivijd já peessâđ <span type="quote">”iäláttâhpoccei”</span>.</p>
<p>Talle sun uážžu peiviruuđâ, tassaaš ko sirdâšuvá iäláttâhân.</p>
<p>Koijâd Kelast, ete puávtáh-uv uážžuđ lasepeeivijd tuu pargottesvuotâtoorvon.</p>
<p>Motomijn tábáhtusâin elilâm pargottes olmooš puáhtá uuccâđ puárásijiäláttuv, ko sun tiävdá 62 ihheed.</p>
<p type="listitem">Tun puávtáh uuccâđ puárásijiäláttuv, jis</p>
<p type="listitem">tun lah šoddâm ive 1950 tâi tom maŋa</p>
<p type="listitem">tun lah pargottem já uážuh lasepeeivijd.</p>
<p>Elilâm pargottes ulmuu toorjâ10</p>
<p>Suáiti palvâlemnumerân: 020 692 210</p>
<p>Almottât vistig pargottes pargo-occen PI-toimâttuvâst.</p>
<p>Räähti ucâmuš pargottesvuotâtorjust Kelan, ko lah lamaš pargottemmin jiešvástádâsääigi (5 argâpeeivi).</p>
<p>Pargottesvuotâtorjui uuccâmäigi lii 3 mánuppaje ton peeivist, ko tun lah pááccám pargottemmin.</p>
<p>Uusâ pargottesvuotâtorjuu viermist:www.kela.fi/viermist</p>
<p>Täärhist ucâmušâst, ete moh lahtoseh tast kalgeh leđe.</p>
<p>Lahtosijd puáhtá toimâttiđ viermist.</p>
<p>Tun puávtáh uuccâđ torjuid meid luámáttuvâiguin, maid uážžu Kela viermisiijđoin:www.kela.fi/luamattuvah</p>
<p>Jis tun uusah torjuu luámáttuvváin, te vuolgât tom poostâ peht Kelan.</p>
<p>Kela postâčujottâs lii</p>
<p xml:lang="fin"><em type="bold">Kela </em></p>
<p xml:lang="deu"><em type="bold">PL 1000056 KELA </em></p>
<p>Ko Kela lii kieđâvuššâm tuu ucâmuš, te tun uážuh pááikán miärádâs.</p>
<p>Miärádâsâst muštâluvvojeh torjuu meeri, vuáđustâsah já máksupeivi.</p>
<p>Tun uážuh miärádâs meid talle, jis tunjin ij lah mieđettum toorjâ.</p>
<p xml:lang="sme">Kela máksá doarjaga kontuidat.</p>
<p>Uuccâm já mäksim11</p>
<p>Luuvâ lase: www.kela.fi/pargottesvuota</p>
<p>Pargottesvuotâääigi almottâs</p>
<p>Jis pargottesvuotâäigi juátkoo, te tun koolgah toimâttiđ Kelan pargottesvuotâááigán kyeskee almottâs 4 oho kooskâi.</p>
<p>Pargottesvuotâääigi almottâs tun puávtáh rähtiđ viermist tâi luámáttuvâiguin, maid tun puávtáh printtiđ</p>
<p>Kela viermisiijđoin tâi uuccâđ</p>
<p xml:lang="fin">Kela toimâttuvâin.</p>
<p>Merkkii almottâsân, ete mon peeivi tun lah lamaš pargottem já mon peeivi lah uásálistám</p>
<p>PI-toimâttuvváin soppum tooimân.</p>
<p>Jis tun lah pargottesvuotâääigi lamaš tyellittälli pargoost, te merkkii almottâsân, ete mon peeivi tun lah lamaš pargoost.</p>
<p>Kela máksá tunjin torjuu tuu almottâs vuáđuld.</p>
<p>Jis tuu tiileest šaddeh nubástusah</p>
<p>Jis tuu tiileest tábáhtuveh nubástusah, tot puáhtá vaikuttiđ Kela torjuid.</p>
<p>Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah.</p>
<p>Mušte almottiđ nubástusâin Kelan.</p>
<p>Puávtáh almottiđ nubástusâin viermist, puhelimist tâi toimâttuvâst.</p>
<p>Jis Kela máksá torjuu liijkás ennuv puástutiäđui tiet, te tom kalga peerrâđ tust maasâđ.www.kela.fi/takaisinperinta12</p>
<p>Suáiti palvâlemnumerân: 020 692 210</p>
<p>Uusâ nubástus Kela miärádâsân</p>
<p>Tun puávtáh uuccâđ nubástus</p>
<p>Kela adelem miärádâsân.</p>
<p>Tun uážuh miärádâsreeivâ mield ravvuid tast, ete maht nubástus occoo.</p>
<p>Jis tust láá koččâmušah, te vääldi ohtâvuođâ vistig</p>
<p xml:lang="olo">Kelan.</p>
<p>Návt Kela palvâl</p>
<p xml:lang="est">Viermist</p>
<p>Kela viermisiijđoin tun uážuh tiäđu já puávtáh hoittáđ tuu aašijd: www.kela.fi/anaraskielan</p>
<p>Viermist tun puávtáh rekinistiđ torjui euromeerijd: www.kela.fi/laskurit (suomâ- já ruotâkielân)</p>
<p>Viermiášástâllâmpalvâlusâst tun puávtáh tipšođ iänááš Kela-aašijd: www.kela.fi/viermist</p>
<p>Čáládât ášástâllâmpalvâlusân jieijâd viermipaŋkkitubdâlduvâiguin tâi tuu puhelin moobiilvisásmitmáin.</p>
<p>Viermiášástâllâmpalvâlusâst tun puávtáh uuccâđ torjuid, vuolgâttiđ lahtosijd, tärhistiđ tuu ucâmuš tile, vuolgâttiđ saavâid, almottiđ nubástusâin já lopâttiđ torjuu.</p>
<p>Tarbâšah-uv tuulhâ?</p>
<p>Jis tun tarbâšah tulkkum, te vääldi ohtâvuođâ Kelan.</p>
<p>Kaavnah lasetiäđu tulkkuumist</p>
<p>Kela siijđoin. www.kela.fi/tarbasah-uv-tuulha</p>
<p xml:lang="est">Puhelimist</p>
<p>Suomâkielâlâš palvâlus vu-vá 9–16.</p>
<p>Aassâm.........................020 692 210 Almugijkoskâsâš ääših..............................020 634 0200 Áigápuátutoorjâ............020 692 207 Iäláttuvah......................020 692 202 Maassâdpeerrâm..........020 634 4940 Oppâm....................... 020 692 209 <em type="bold">Pargottesvuotâ..............020 692 210 </em>Puáccám já koortah ........................020 692 204 Vaanhimvuotâ...............020 692 206 Vajoidittem já vádulâštorjuuh................020 692 205 </p>
<p>Toimâttuvast</p>
<p>Täärhist palvâlemsoojij ohtâvuotâtiäđuid já ávusorroomaaigijd viermist: www.kela.fi/toimattuvast</p>
<p>Puávtáh väridiđ ääigi</p>
<p>Tun puávtáh väridiđ ääigi puhelinpalvâlusân tâi toimâttâhân. www.kela.fi/ajanvaraus (suomâ- já ruotâkielân)</p>
<p>Kela anarâškielân</p>
<p>Anarâškielâlijd viermisiijđoh: www.kela.fi/anaraskielan</p>
<p>Anarâškielâlijd tieđettemčáálluseh: Almos aassâmtoorjâ Áigápuátutoorjâ Iäláttuvah já eres torjuuh iäláttuvuážžoi Oppâm já viärjukenigâsvuotâ Pargottesvuotâ Puoccâm já vajoidittem Pärniperruuh Varrim Suomân tâi Suomâst olgoenâmáid</p>
<p>Anarâškielâlijd tieđettemčáállusijd puáhtá printtiđ</p>
<p xml:lang="fin">Kela viermisiijđoin</p>
</body></document>
