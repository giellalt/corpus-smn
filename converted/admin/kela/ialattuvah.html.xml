<document xml:lang="smn" id="no_id"><header><title>Läláttuvah - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>243</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/ialattuvah</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Iäláttuvah /</p>
</list><p type="title">Maid iäláttuvâid puávtáh uážžuđ?</p>
<p>Tun puávtáh uážžuđ puárásijiäláttuv sehe pargoiäláttâhhân ete aalmugiäláttâhhân. Pargoiäláttuv máksá pargoiäláttâhlájádâs. Aalmugiäláttuv máksá Kela.</p>
<p>Kela puárásijiäláttuv aherääji lii 65 ihheed. Pargoiäláttuv aherääji lii kiddâ tast, ete mon ive tun lah šoddâm.</p>
<p>Puávtáh pääcciđ pargonavcâttesvuotâiäláttâhân ovdil puárásijiäláttuv, jis jieh paste porgâđ tâi jotteeđ uápuid. Pargonavcâttesvuotâiäláttuv tun puávtáh uážžuđ sehe pargoiäláttâhhân já aalmugiäláttâhhân. Pargonavcâttesvuotâiäláttâh álgá táválávt eskân kuhes puoccâm maŋa.</p>
<p>Toos lasseen láá kulmâ iäláttuv, maid Kela ij määvsi. Toh láá</p>
<list><p type="listitem">uásipargottesvuotâiäláttâh</p>
<p type="listitem">ij-tievâslâš toledum puárásijiäláttâh</p>
<p type="listitem">pargokarriieeriäláttâh.</p>
</list><p>Tun puávtáh koijâdiđ tain tuu jieijâd pargoiäláttâhlájádâsâst.</p>
<p>Iäláttuv lasseen tun puávtáh uážžuđ Kelast</p>
<list><p type="listitem" xml:lang="fin">pärnialedem</p>
<p type="listitem">iäláttâhuážžoo aassâmtorjuu</p>
<p type="listitem">iäláttuv uážžoo tipšotorjuu</p>
<p type="listitem">suátišiljolase já paijeelmiärálâš suátišiljolase</p>
<p type="listitem">vuáđuáigápuátutoorjâ.</p>
</list><p type="title">Pargoiäláttâh</p>
<p>Váldu-uási iäláttuvâin láá pargoiäláttuvah. Pargoiäláttâh ánsášuvvoo jieijâs pälkkipargoin.</p>
<p>Pargoiäláttuvâid hoittájeh pargoiäláttâhlájádâsah, moh láá maaŋgah. Tun já tuu pargoadeleijee leppeđ máksám iivij mield pargoiäláttâhmáávsuid. Tuu iäláttuv meeri meriduvvoo tađe mield, ete mon ennuv tun lah ánsášâm pargokarrieer ääigist.</p>
<p>Priivaat irâtteijee lii máksám iäláttâhmáávsuid suu valjim iäláttâhfinnodâhân. Eennâmtuáluirâtteijee lii máksám iäláttâhmáávsuid suu jieijâs iäláttâhlájádâsân, Melan.</p>
<p>Pargoiäláttuvâin tun uážuh tiäđu</p>
<list><p type="listitem">tuu jieijâd pargoiäláttâhlájádâsâst</p>
<p type="listitem">Iäláttâhtorvokuávdáást (Eläketurvakeskus, suomâkielân)</p>
<p type="listitem">www.tyoelake.fi -siijđoin (suomâkielân).</p>
</list><p type="title">Maht puávtáh uuccâđ iäláttuv?</p>
<p>Táválávt puávtáh uuccâđ sehe pargoiäláttuvâid já Kela mäksim iäláttuvâid já tiätu olgoenâmij iäláttuvâid siämmáá luámáttuvâiguin teikâ viermist.</p>
<p>Kela puárásijiäláttuv já táhádâsiäláttuv puávtáh uuccâđ meid njálmálávt puhelimist tâi Kela toimâttuvâst. Puávtáh meid koijâdiđ lase palvâlemnumerist 020 692 202.</p>
<p type="title">Luuvâ lase</p>
<list><p type="listitem">Kela torjui uuccâm já mäksim </p>
</list><p xml:lang="fin">© Kansaneläkelaitos</p>
</body></document>
