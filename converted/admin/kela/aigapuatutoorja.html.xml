<document xml:lang="smn" id="no_id"><header><title>Aigápuátutoorjâ - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>336</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/aigapuatutoorja</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Áigápuátutoorjâ /</p>
</list><p type="title">Mii lii áigápuátutoorjâ?</p>
<p>Tun puávtáh uuccâđ áigápuátutorjuu, jis tuu puáđuh já omâduvah iä lah tuárvi velttidmettum koloid. Velttidmettum koloh láá ovdâmerkkân koloh asâmân, purrâmušân, tiervâsvuođâtiipšon já pihtâsáid.</p>
<p>Áigápuátutorjust láá 3 uási:</p>
<list><p type="listitem">vuáđuáigápuátutoorjâ</p>
<p type="listitem">tievâsmittee áigápuátutoorjâ</p>
<p type="listitem">estâdeijee áigápuátutoorjâ.</p>
</list><p><em type="italic">Vuáđuáigápuátutoorjâ </em>occoo Kelast. </p>
<p>Tust pyehtih leđe meid tagareh koloh, mađe várás tun jieh pyevti uážžuđ vuáđuáigápuátutorjuu. Talle kieldâ sosiaalpalvâlus puáhtá kuorâttâllâm mield mieđettiđ tunjin tievâsmittee tâi estâdeijee áigápuátutorjuu.</p>
<p>Uusâ ain vistig vuáđuáigápuátutorjuu Kelast. Čääli ucâmuš Lasetiäđuh-kiädán taid koloid, moid tun tarbâšah tievâsmittee tâi estâdeijee torjuu. Tun puávtáh pivdeđ siämmást, ete Kela sirdá ucâmuš kieldâ kieđâvuššâmnáál.</p>
<p>Luuvâ lase tast, ete maht puávtáh uážžuđ vuáđuáigápuátutorjuu.</p>
<p>Luuvâ lase vuáđuáigápuátutorjuu ucâmist (suomâkielân).</p>
<p type="title">Moi koloi várás torjuu puáhtá uážžuđ?</p>
<p>Vuáđuáigápuátutorjuu ij pyevti uážžuđ puohlágán koloid. Vuáđuáigápuátutoorjâ lii uáivildum velttidmettum koloid, tego purrâmušân já pihtâsáid.</p>
<p>Áigápuátutorjust tuhhiittettee koloh láá juáhásâm vuáđu-uássin já eres vuáđukolloon.</p>
<p type="title">Vuáđu-uási</p>
<p>Vuáđu-uásán láá rekinistum valmâšin jyehipiäiválii áigápuátun kullee koloh, nuuvtko purrâmuš já pihtâseh. Ko tun uusah torjuu, te tun jieh taarbâš oovdânpyehtiđ kuuitâid tâi rekigijd tain koloin.</p>
<p>Ko áigápuátutoorjâ rekinistoo, jyehi perruujesânân rekinistoo jieijâs vuáđu-uási.</p>
<p>Vuáđu-uási ana sistees</p>
<list><p type="listitem">purrâmuškoloid</p>
<p type="listitem">pivtâskoloid</p>
<p type="listitem">uccâ tiervâsvuotâhuolâttâskoloid (ovdâmerkkân jieštipšomtalkkâsijd, mooid ij taarbâš talhâsmiärádâs)</p>
<p type="listitem">persovnlii putesvuođâst já pääihi putesvuođâst šaddee koloid</p>
<p type="listitem">páihálâšjotoluv kevttim</p>
<p type="listitem">aavis tiilám</p>
<p type="listitem">puhelin já tiätujotoluv kiävtu sehe viermiohtâvuođâid</p>
<p type="listitem">puđâldem já virkosmittem</p>
<p type="listitem">eres västideijee jyehipiäiválii áigápuátun kullee koloid.</p>
</list><p type="title">Eres vuáđukoloh</p>
<p>Tuu tile mield torjuu puáhtá lasseen mieđettiđ meid eres vuáđukoloid.</p>
<p>Jis tun uusah torjuu taid koloid, te tun koolgah toimâttiđ koloid lahtojeijee kuuitâid já rekigijd Kelan ucâmuš labdosin. Kela váldá vuotân taid koloid tievâslávt, jis toh láá kuáhtuliih.</p>
<p>Eres vuáđukoloh láá</p>
<list><p type="listitem">aassâmkoloh (ovdâmerkkân láigu, vaastâ, šleđgâ, päikkitáhádâs já peerâtáálu tipšokoloh)</p>
<p type="listitem">velttidmettum varrimkoloh já láigutáhádâsah</p>
<p type="listitem">almos tiervâsvuotâhuolâttâs koloh, maid vuáđu-uási ij ane sistees (ovdâmerkkân tiervâsvuotâkuávdáá äššigâsmáávsuh, reeseepttalkkâseh já čalmelaasah)</p>
<p type="listitem">paarnij kieldâlii peivitipšo koloh</p>
<p type="listitem">škovlâlij iiđeed- já eehidpeivitooimâ koloh</p>
<p type="listitem">tiätu koloh, moh káidusvanhimân šaddeh päärni teivâmist</p>
<p type="listitem">velttidmettum persovntuođâštus, orroomäššikirje tâi mađhâšemäššikirje haahâmkoloh.</p>
</list><p type="title">Luuvâ lase</p>
<list><p type="listitem">Áigápuátutoorjâ uánihávt (pdf) </p>
<p type="listitem">Kela torjui uuccâm já mäksim </p>
</list><p xml:lang="fin">© Kansaneläkelaitos</p>
</body></document>
