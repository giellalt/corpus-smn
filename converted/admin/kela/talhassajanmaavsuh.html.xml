<document xml:lang="smn" id="no_id"><header><title>Talhâssajanmáávsuh - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>423</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/talhassajanmaavsuh</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Puoccâm já vajoidittem /</p>
<p type="listitem">Talhâssajanmáávsuh /</p>
</list><p type="title">Talhâssajanmáávsuh</p>
<p>Kela puáhtá mäksiđ sajanmáávsu reeseepttalkkâsijn, maid tuáhtár tâi pyecceitipšoo lii meridâm tuu puácuvuođâ tiipšon. Sajanmáksu máksoo ton maŋa, ko algâjiešvástádâs lii olášum. Algâjiešvástádâs lii 50 eurod ivveest.</p>
<p>Kela ij määvsi sajanmáávsu puoh talkkâsijn.</p>
<p>Tun kaavnah Kela siijdoin tiädu sajanmäksimnáál talkkâsijn (suomâkielân). Apteekijn já Kelast lii meid ääigitásásâš tiätu algâjiešvástádâs meereest, mon tun lah máksám. Ko algâjiešvástádâs lii olášum, te apteek keeppid talkkâs haddeest Kela mäksim sajanmáávsu. Loppâuási haddeest tun máávsáh jieš.</p>
<p type="title">Čujoshadde já talkkâs lonottem hälbibân</p>
<p>Uási talkkâsijn kulá čujoshaddevuáhádâhân. Tááid talkkâsáid lii meridum čujoshaddejuávkku já čujoshadde. Talkkâs vyebdimhadde puáhtá leđe stuárráb ko čujoshadde. Kela kuittâg máksá sajanmáávsu čujoshade mield.</p>
<p>Siämmáá čujoshaddejuávhust láá talkkâseh, moh láá koskânis lonottemtoháliih.</p>
<p>Tun puávtáh lonottiđ reseptân merkkejum talkkâs apteekist västideijee, mutâ häälbib talkkâsân. Apteek ij uážu lonottiđ talkkâs, jis talkkâs merideijee kiäldá lonottem.</p>
<p>Jis talkkâsist ij lah čujoshadde, te tun finniih sajanmáávsu vyebdimhade mield.</p>
<p xml:lang="fin"/>
<p type="title">Ovdâmerkkâ čujoshaddeest já talkkâs loonootmist häälbib talkkâsân</p>
<p>Tuáhtár meridem taalhâs máksá 30 eurod. Taalhâs kulá čujoshaddejuávkun, mast čujoshadde lii 10 eurod.</p>
<p>Kela máksá sajanmáávsu 40 % čujoshaddeest ađai 10 eurost. Sajanmáksu lii tienuuvt 4 euro. Tun máávsáh jieš loopâid ađai 26 eurod.</p>
<p>Apteekist lii kuittâg fálusist siämmáálágán mutâ häälbib taalhâs. Tot máksá tuše 10 eurod. Jis tun lonottah tuu talkkâs toos, tun uážuh 4 euro sajanmáávsu já máávsáh jieš talkkâsist tuše 6 euro.</p>
<p type="title">Sierânâssajanmáksu</p>
<p>Motomijn talkkâsijn tun puávtáh uážžuđ sierânâssajanmáávsu, mii lii stuárráb ko vuáđusajanmáksu. Tom uážžu tiätu vaigâdvuođâi já kuhesáigásij puácuvuođâi tiipšon meridum talkkâsijn. Vuoigâdvuođâ sierânâssajanmááksun kalga uuccâđ Kelast. Tun tarbâšah tađe várás tuáhtár čäällim B-ciälkkámuš.</p>
<p>Talhâssajanmáávsu puáhtá uážžuđ meid motomijn raavâdvalmâštuvâin. Sajanmáávsu raavâdvalmâštuvâin uážžu ovdâmerkkân mielkkiallergia tâi njommâsemhemâdâs pyeccee. Vuoigâdvuođâ sajanmááksun raavâdvalmâštuvâin uážžu Kelast. Tun tarbâšah tađe várás tuáhtár čäällim B-ciälkkámuš.</p>
<p type="title">Stuorrâ talhâskoloh</p>
<p>Jis tun koolgah uástiđ ennuv talkkâsijd, te tun puávtáh uážžuđ lasesajanmáávsu talhâskoloid. Talhâskoloi jiešvástádâs lii 579,78 eurod. Ko tuu sajanmaksum talkkâsijn mäksim talhâskoloh maneh taan sume paijeel, tun uážuh njuolgist apteekist lasesajanmáávsu tuu talkkâsijn ive loopâ räi.</p>
<p>Lasesajanmáksu uáivild tom, ete tun máávsáh talkkâsist tuše 2,50 euro, veikâ tot ličij tivrâsub. Tun puávtáh uuccâđ lasesajanmáávsu Kelast meid maajeeldkietân.</p>
<p>Tun puávtáh čuávvuđ tunjin ive ääigi šoddâm taalhâskoloid Kela ášástâllâmpalvâlusâst (suomâkielân).</p>
<p type="title">Talkkâs uástim olgoenâmijn</p>
<p>Jis tun ááiguh uástiđ talkkâs nube EU-enâmist, Eta-enâmist tâi Sveitsist, te tun puávtáh pivdeđ tuáhtárist sierâ talhâsmiärádâs, mooin puáhtá uástiđ talkkâs olgoenâmijn.</p>
<p>Tun puávtáh uuccâđ sajanmáávsu olgoenâmijn ostum talkkâsist maajeeldkietân Kelast. Sajanmáávsu uážžum váátá, ete taalhâs lii tuhhiittum sajanmäksimnáál Suomâst.</p>
<p type="title">Luuvâ lase</p>
<list><p type="listitem">Talhâssajanmáávsuid uuccâm (suomâkielân) </p>
</list><p xml:lang="fin">© Kansaneläkelaitos</p>
</body></document>
