<document xml:lang="smn" id="no_id"><header><title>Moh puáđuh vaikutteh aassâmtoorjân? - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>305</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/maht-puaduh-vaikutteh-aassamtoorjan</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Aassâm /</p>
<p type="listitem">Maht puáđuh vaikutteh aassâmtoorjân? /</p>
</list><p type="title">Maht puáđuh vaigutteh aassâmtorjui?</p>
<p type="title">Vuáđujiešvástádâs</p>
<p>Ovdil ko lopâlâš aassâmtoorjâ lii čielgâs, te aassâmkoloin kepiduvvoo vuáđujiešvástádâs. Vuáđujiešvástádâs miärán vaigutteh</p>
<list><p type="listitem">purrâmušjuávhu bruttopuáđuh mánuppaajeest</p>
<p type="listitem">rävisulmui já paarnij lohomeeri purrâmušjuávhust.</p>
</list><p><em type="italic">Bruttopuáđuh </em>láá puáđuh, main iä lah kepidum viäruh. </p>
<p>Mađe stuárráb puáđuh láá, te tađe stuárráb lii vuáđujiešvástádâs. Jis puáđuh láá uáli uccááh, te vuáđujiešvástádâs ij lah ollágin.</p>
<p type="title">Puáđuh</p>
<p>Aassâmtorjuu miärán vaigutteh</p>
<list><p type="listitem">tiänáspuáđuh (ovdâmerkkân pälkkipuáđuh, main lii kepidum máhđulâš tiänáspuátukiäpádâs)</p>
<p type="listitem">válduomâdâhpuáđuh (ovdâmerkkân láigupuáđuh já vuorkkiimij riäntuh)</p>
<p type="listitem">maaŋgah sosiaalhiäđuh (ovdâmerkkân pargomarkkântoorjâ, uáppuruttâ, iäláttuvah já puoccâmpeiviruttâ).</p>
</list><p>Aassâmtorjuu miärán iä vaaigut</p>
<list><p type="listitem">tiätu sosiaalhiäđuh (ovdâmerkkân áigápuátutoorjâ, pärnilase, uáppuruuđâ huolâtteijeealadâs tâi omâhâštipšo toorjâ)</p>
<p type="listitem">uáppulovnâ</p>
<p type="listitem">purrâmâškode vyeliahasii päärni puáđuh</p>
<p type="listitem">sätipuáđuh (ovdâmerkkân ärbi tâi skeŋkkâ).</p>
</list><p>Tun koolgah almottiđ puoh tuu puáđuid aassâmtoorjâucâmušâst.</p>
<p>Kela uážžu tiäđuid maksum paalhijn meid puáđuregisterist.</p>
<p>Mušte almottiđ Kelan, jis tuu puáđuh šaddeh tâi ucoh.</p>
<p type="title">Tiänáspuáđukepidem</p>
<p>Tiänáspuáđukepidem uáivild tom, ete jyehi purrâmušjuávhu jeessân oohtânrekinistum tiänáspuáđuin kepiduvvojeh 300 eurod mánuppaajeest. Te Kela ij vääldi taam sume huámmášumán, ko tot rekinist aassâmtorjui vaikutteijee puáđui mere. Tiänáspuáđukepidem puáhtá toohâđ pälkkipuáđust, iäláttâstooimâ puáđust já eennâmtuálu puáđust.</p>
<p type="title">Maht torjuu meeri rekinistoo?</p>
<p>Aassâmtorjuu meeri rekinistoo náávt: Aassâmkoloin kepiduvvoo vistig vuáđujiešvástádâsuási. Aassâmtoorjâ lii 80 % päccee summeest.</p>
<p>Rekinist rekinistempalvâlusâst, ete mon ennuv tun suulân puávtáh uážžuđ almos aassâmtorjuu (suomâkielân).</p>
<p/>
<p type="title">Jovnâ áásá Turkust</p>
<p>Jovnâ áásá ohtuu Tuurkust láiguvisteest. Viste láigu lii 700 eurod mánuppaajeest.</p>
<p>Joovnâ bruttopuáđuh láá 726 eurod mánuppaajeest. Tastko Joovnâ puáđuh láá uceh, te vuáđujiešvástádâs ij lah.</p>
<p>Joovnâ aassâmkoloin pyehtih tuhhiittiđ enâmustáá 400 eurod mánuppaajeest. Aassâmtorjuu meeri rekinistoo enâmusaassâmkoloi mield. Tot ij rekinistuu Joovnâ lááigu ađai 700 euro vuáđuld.</p>
<p>Joovnâ aassâmtoorjâ lii 80 % enâmusaassâmkoloin ađai 400 eurod x 0,80 = 320 eurod mánuppaajeest.</p>
<p>Jovnâ máksá asâmist jieš 380 eurod mánuppaajeest (700 eurod – 320 eurod = 380 eurod).</p>
<p xml:lang="fin">© Kansaneläkelaitos</p>
</body></document>
