<document xml:lang="smn" id="no_id"><header><title>Pargoost olgoenâmist - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>309</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/pargoost-olgoenamijn</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Varrim Suomân tâi Suomâst olgoenâmáid /</p>
<p type="listitem">Jis tun varriih Suomâst olgoenâmáid /</p>
<p type="listitem">Pargoost olgoenâmijn /</p>
</list><p type="title">Pargoost olgoenâmijn</p>
<p type="title">Porgâm EU-staatâst, Eta-staatâst tâi Sveitsist</p>
<p>Jis tun algâttah pargo kostnii EU-staatâst, Eta-staatâst tâi Sveitsist, te uánihis-uv porgâm vaaigut tienuuvt, ete tust ij lah innig vuoigâdvuotâ Kela torjuid.</p>
<p>Puávtáh kuittâg uážžuđ torjuid ton riijkâst, kost tun poorgah. Tun puávtáh uážžuđ torjuu, veikâ jieh asâččii ton riijkâst, kost poorgah.</p>
<p>Pargeeh kuleh tuše oovtâ staatâ sosiaaltoorvon ain häävild. Te tun jieh pyevti siämmáá ääigi kuullâđ Suomâ sosiaaltoorvon, jis tun kuulah monnii eres staatâ sosiaaltoorvon.</p>
<p type="title">Räjipargeeh</p>
<p>Räjipargee lii olmooš, kote máccá kiärdulávt jyehi peeivi tâi ucemustáá ohtii ohhoost suu pisovâš aassâmstaatân.</p>
<p>Jis tun poorgah räjipargen nube EU-staatâst tâi Eta-staatâst, te tust lii vuoigâdvuotâ tuu porgâmstaatâ torjuid. Torjuu uážžumân ij vaaigut tot, ete mon staatâst tun aasah.</p>
<p type="title">Vuolgâttum pargeeh</p>
<p>Vuolgâttum pargeeh láá ulmuuh, kiäid syemmilâš pargoadeleijee lii vuolgâttâm paargon olgoenâmáid.</p>
<p type="title">Pargokoččom eres ko EU-staatân, Eta-staatân, Sveitsin tâi sosiaaltorvosopâmušstaatáid</p>
<p>Jis tuu pargoadeleijee vuolgât tuu paargon vuálá 6 mánuppajan, te tust lii ain vuoigâdvuotâ Kela torjuid.</p>
<p>Jis tuu pargoadeleijee vuolgât tuu paargon paijeel 6 mánuppajan, almoot oovtâst tuu pargoadeleijein olgoeennâm pargoost Kelan. Almottâs ferttee toohâđ majemustáá, ko tun lah puátimin maasâd Suomân.</p>
<p type="title">Pargokoččom EU-staatân, Eta-staatân tâi Sveitsin</p>
<p>Jis tuu pargoadeleijee vuolgât tuu paargon taid riijkáid, te tust lii táválávt vuoigâdvuotâ Kela torjuid.</p>
<p>Tuu pargoadeleijee kalga uuccâđ tunjin Iäláttâhtorvokuávdáást tuođâštus, main tun čááitáh nube staatâst, ete tun kuulah ain Suomâ sosiaaltoorvon.</p>
<p>Lasetiäđuid tuođâštus ucâmist tun uážuh Iäláttâhtorvokuávdáá siijđoin (etk.fi, suomâkielân).</p>
<p type="title">Pargokoččom staatân, moin Suomâst lii sosiaaltorvosopâmuš</p>
<p>Jis tuu pargoadeleijee vuolgât tuu paargon sosiaaltorvosopâmušstaatân, te tust lii táválávt vuoigâdvuotâ Kela torjuid. Pargokoččom puáhtá talle pišteđ paijeel 6 mánuppaje.</p>
<p>Tággáár tilálâšvuođáin tuu pargoadeleijee kalga uuccâđ tunjin Iäláttâhtorvokuávdáást tuođâštus. Ton vuáđuld Kela totká, ete puáhtá-uv tunjin ain mäksiđ torjuid.</p>
<p xml:lang="fin">© Kansaneläkelaitos</p>
</body></document>
