<document xml:lang="smn" id="no_id"><header><title>Pargottesvuotâ - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>261</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/pargottesvuota</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Pargottesvuotâ /</p>
</list><p type="title">Kela torjuuh pargottes ulmui</p>
<p>Tun puávtáh uážžuđ pargottesvuotâtorjuid Kelast, jis tust ij lah pargosaje jiehke uážu pargottesvuotâtorjuu eres soojijn.</p>
<p>Kela torjuuh pargottesvuotâááigán láá</p>
<list><p type="listitem">vuáđupeiviruttâ</p>
<p type="listitem">pargomarkkântoorjâ.</p>
</list><p>Pargottesvuotâtorjuuh máksojeh ulmuid, kiäh ääsih fastâ Suomâst. Sii lasseen pargottesvuotâtorjuuh máksojeh EU-enâmijn puáttám ulmuid, kiäh láá majemustáá porgâm Suomâst.</p>
<p>Täärhist meid, ete puávtáh-uv uážžuđ eres torjuid, ovdâmerkkân aassâmtorjuu.</p>
<p type="title">Jis tun páásáh pargotteemmin</p>
<p>Jis tun páásáh pargotteemmin, te almottât vistig pargotteemmin pargo-occen pargo- já iäláttâstoimâttâhân ađai PI-toimâttâhân. Pargottesvuotâhiäđuh máksojeh tuše ääigist, kuás tun lah pargo-occen PI-toimâttuvâst. PI-toimâttâh meid addel Kelan ciälkkámuš tast, ete pyehtih-uv mäksiđ tunjin torjuu.</p>
<p>Räähti ucâmuš pargottesvuotâtorjust Kelan, ko lah lamaš pargotteemmin jiešvástádâsääigi adai 5 argâpeeivi. Puávtáh uážžuđ pargottesvuotâtorjuu maajeeld enâmustáá 3 mánuppaajeest.</p>
<p>Pargottesvuotâääigi tust lii kenigâsvuotâ uuccâđ aktiivlávt pargo. Tun koolgah meid väldiđ vuástá fallum pargo tâi škovlim. Tast ij pyevti piettâliđ sujâttáá, mudoi čuávumuššân puáhtá leđe hiäđui monâttem.</p>
<p>Mušte anneeđ tuu pargouuccâm vyeimist. Tot ráhtoo PI-toimâttuv viermisiijđoin (te-palvelut.fi, suomâ- já ossijn meid sämikielân) .</p>
<p xml:lang="fin"/>
<p type="title">Pargottesvuotâääigi almottâs</p>
<p>Jis pargottesvuotâäigi juátkoo, te tun koolgah toimâttiđ Kelan pargottesvuotâááigán kyeskee almottâs 4 oho kooskâi. Pargottesvuotâääigi almottâs tun puávtáh rähtiđ viermist tâi luámáttuvâiguin, maid tun puávtáh printtiđ Kela viermisiijđoin tâi uuccâđ Kela toimâttuvâin.</p>
<p>Merkkii almottâsân, ete mon peeivi tun lah lamaš pargottem já mon peeivi lah uásálistám PI-toimâttuvváin soppum tooimân. Jis tun lah pargottesvuotâääigi lamaš tyellittälli pargoost, te merkkii almottâsân, ete mon peeivi tun lah lamaš pargoost.</p>
<p>Kela máksá tunjin torjuu tuu almottâs vuáđuld.</p>
<p type="title">Luuvâ lase</p>
<list><p type="listitem">Kela torjui uuccâm já mäksim </p>
</list><p xml:lang="fin">© Kansaneläkelaitos</p>
</body></document>
