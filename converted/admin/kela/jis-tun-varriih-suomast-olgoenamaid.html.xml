<document xml:lang="smn" id="no_id"><header><title>Ko tun varriih Suomâst olgoenâmáid - kela.fi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>288</wordcount><conversion_status type="standard"/><availability><license type="standard"/></availability><multilingual><language xml:lang="fin"/></multilingual><origFileName>https://www.kela.fi/jis-tun-varriih-suomast-olgoenamaid</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Siirry sisältöön</p>
<p xml:lang="fin">Siirry etusivulle</p>
<p xml:lang="fin">Suomi  </p>
<list><p type="listitem" xml:lang="fin">På svenska </p>
<p type="listitem" xml:lang="fin">In English </p>
<p type="listitem" xml:lang="fin">Saameksi </p>
<p type="listitem" xml:lang="fin">Selkosuomeksi </p>
<p type="listitem" xml:lang="fin">Lättläst </p>
<p type="listitem" xml:lang="fin">Viittomakielellä </p>
<p type="listitem" xml:lang="fin">På teckenspråk </p>
<p type="listitem">Other languages </p>
</list><p xml:lang="fin">Hae</p>
<list><p type="listitem" xml:lang="fin">Saame /</p>
<p type="listitem">Anarâškielân /</p>
<p type="listitem">Varrim Suomân tâi Suomâst olgoenâmáid /</p>
<p type="listitem">Jis tun varriih Suomâst olgoenâmáid /</p>
</list><p type="title">Jis tun varriih Suomâst olgoenâmáid</p>
<p>Jis tun varriih olgoenâmáid, te almoot tast Kelan, jis tunjin máksoo miinii Kela torjuid.</p>
<p>Almoot Kelan meid, jis tuu tile muttoo, ko tun lah olgoenâmijn. Muttum puáhtá leđe ovdâmerkkân</p>
<list><p type="listitem">uápui algâttem tâi lopâttem</p>
<p type="listitem">pargo algâttem tâi lopâttem</p>
<p type="listitem">nubástus tuu perâkoskâvuođâin, tegu näimi-iäránem tâi varrim oohtân pelikuoimijn.</p>
</list><p type="title">Koskâpuddâsâš vâi pisovâš varrim?</p>
<p>Tuu vuoigâdvuođah Kela torjuid čuávdojeh táválávt ton vuáđuld, ete mon kuhháá tun ááiguh leđe olgoenâmijn.</p>
<p>Jis tun ááiguh leđe olgoenâmijn vuálá 6 mánuppaje, te tust lii ton ääigi táválávt vuoigâdvuotâ Kela mäksim iäláttuvváid, pärnilasan, enijtorjui já eres pärniperruu torjuid.</p>
<p>Jis tun varriih pisovávt olgoenâmáid, jieh pyevti innig táválávt uážžuđ Kela torjuid. Varrim annoo pisovâžžân, jis lii uáivildum, ete tot pištá paijeel 6 mánuppaje. Talle tuu vuoigâdvuotâ Kela torjuid nohá táválávt tállân, ko tun varriih Suomâst. 6 mánuppaje äigirääjist puáhtá spiekâstiđ, jis tun varriih Suomâst EU-riijkân, Eta-riijkân tâi Sveitsin koskâpuddâsávt.</p>
<p>Ko tun varriih nube staatân, te vääldi čielgâs, ete puávtáh-uv uážžuđ torjuid tuu uđđâ aassâmstaatâst.</p>
<p>Jis tun poorgah staatâ virgeest, tust lii vuoigâdvuotâ Kela torjuid meid talle, ko aasah olgoenâmijn. Jis tuu perruujesâneh vyelgih fáárun, te sij kalgeh almottiđ varriimist Kelan.</p>
<p>Meid ovdâmerkkân uáppein já pargoadeleijee vuolgâttem pargein puáhtá leđe vuoigâdvuotâ Kela torjuid, veikâ sij láá olgoenâmijn paijeel 6 mánuppaje.</p>
<p type="title">Uási ivveest olgoenâmijn</p>
<p>Jis tun aasah olgoenâmijn kiärdulávt paijeel pele ivveest, te tust ij lah táválávt vuoigâdvuotâ Kela torjuid. 6 mánuppaje äigirääjist äigirääjist puáhtá spiekâstiđ, jis tun aasah uási ivveest mottoom EU-riijkâst, Eta-riijkâst tâi Sveitsist.</p>
<p type="title">Luuvâ lase</p>
<list><p type="listitem">Pargoost olgoenâmijn </p>
<p type="listitem">Eres ko pargeeh </p>
<p type="listitem">Vuoigâdvuotâ Kela torjuid olgoenâmijn </p>
<p type="listitem">Almoot varriimist </p>
</list><p xml:lang="fin">© Kansaneläkelaitos</p>
</body></document>
