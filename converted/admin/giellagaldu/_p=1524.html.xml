<document xml:lang="smn" id="no_id"><header><title>Vuossâmuu kielâpuudâ puátuseh já čuávuvááh kielâpuudah | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2016</year><wordcount>277</wordcount><conversion_status type="standard"/><availability><license type="standard"/></availability><origFileName>http://www.giella.org/?p=1524</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>↓ Skip to Main Content</p>
<p type="title">Vuossâmuu kielâpuudâ puátuseh já čuávuvááh kielâpuudah</p>
<p>Posted on</p>
<p>by</p>
<p>Neeta Jääskö</p>
<p>Takkâ puohháid kiäh lijjii mield vuossâmuu anarâškielâ kielâpuudâst 14.1.! Mij ep lam maaŋgâs tobbeen, mutâ saavah lijjii hittâruuh já meiddei kielâkoččâmâsah pajanii mottoom verd.</p>
<p>Oovtâst smietâim om. tom, mii iäruid lii veerbâin <em type="italic">salkkiđ </em>já <em type="italic">kuorriđ </em>– tärkkilis iäru ij val selvânâm, mutâ tääl lep puáhtám algâttiđ selvâttempargo. Meiddei <em type="italic">nuurrâđ </em>-veerbâ synonymijd (čuággiđ, puáimuđ, rááppuđ, uussâđ, tuáppuđ) já toi merhâšumeiäruid smietâim váhá. </p>
<p>Tastoo smietâim vala muádi nuuvt kočodum false friends -tábáhtus, ađai tagarijd saanijd moh sulâstiteh nubbe nube já pyehtih tondiet siähániđ koskânis. Tagareh láá om.</p>
<list><p type="listitem">tuoppâđ – [MLO; MM] lappaa, vetää</p>
<p type="listitem">tuoppiđ – [MLO] muovailla, vanuttaa, huovuttaa</p>
<p type="listitem">toppiđ – [MLO] siepata</p>
<p type="listitem">tuáppuđ – [MLO] näpistää, varastaa (vähän), poimia, siepata, kerätä, napata; [MM] poimia, sieppailla; näpistellä</p>
<p type="listitem">tyeppiđ – [MLO] pöllytä, tupruta (savusta);</p>
<p type="listitem">toppâđ – [MLO; MM] sulkea, tukkia</p>
</list><p>Motomin saanij merhâšumeh láá viehâ alda nubijdis, jis toh láá suorgiittâsah siämmáámuđuš säänist, mut motomin vest iäru lii uáli jo styeres tegu uáinivetteđ.</p>
<p>Saavâid kielâpuudâst nuurâi meiddei Yle Säämi Anarâš saavah -toimâtteijee. Pesâvetteđ kuldâliđ mainâs Areenast táágu (vuolgâttum 26.1.): http://areena.yle.fi/1-2729950</p>
<p type="title">Čuávuvááh puudah…?</p>
<p>Taan oho kielâpuddâ tuálloo jo meridum ääigi, ađai <em type="italic">tuorâstuv 28.1. tme. 17-19 </em>Saijoos viäskárist. Mij lep kuittâg finnim macâttâs tast, ete tuorâstâh lii maŋgáid perustum ulmuid uáli kuhes já huápulâš peivi. Anarâškielâ orroomviste -juávhust lii ain juátkoo jienâstem pyeremus ohopeeivist, moos puáhtá pyereest uásálistiđ vala. Jienâstem kávnoo táágu: https://www.facebook.com/groups/264702290230055/permalink/1109075499126059/ </p>
<p><em type="italic">Taan oho Kielâpuddâ </em>lii meiddei Facebookist: https://www.facebook.com/events/1558618857788584/ </p>
<p>Teivâdop talle!</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Äigikyevdilis almottâsah</p>
</body></document>
