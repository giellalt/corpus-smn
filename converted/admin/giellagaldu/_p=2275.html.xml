<document xml:lang="smn" id="no_id"><header><title>Kielâ kukáh: Mikkâlmâspeivi | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2016</year><wordcount>186</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2275</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Kielâ kukáh: Mikkâlmâspeivi</p>
<p>Posted on</p>
<p>by</p>
<p>Neeta Jääskö</p>
<p>Tääl lii monâmin viiđâd nommâokko, Mikkâlmâsokko. Ovdil puásui-ihe aalgij vuosmuš nommâohhoost, mii lii porgemáánu majemušokko. Mikkâlmâsokko aalgât täälvi já sarva roovvâd. Sarves kale raha taam-uv ive, mut tälvi oro kale lemin lappâsist. Vâi maht ääši kalga smiettâđ, ko peiviv lii +10 cekkid liegâs?</p>
<p>Kove: Maret-Laila Anti</p>
<p>Nommâohoi noomah láá uásild ristâlâš ärbivyevi já uásild keevâtlâš eellimtárbui miäldásiih. Nommâohoi noomah láá čuávuvááh: Vuosmušokko, Koskâmušokko, Viisniiokko, Matsmesokko, Mikkâlmâsokko, Pirgitokko, Talviiokko, Uárreeokko, Simmáán-Juudokko já Pyhámestokko.</p>
<p>Kove: Miina Seurujärvi</p>
<p>Vuosmušohhoost ulmuuh vuolgii uuccâđ vuájáán- já kädiseergijd sehe peskânaahkijd. Mikkâlmâsohhoost sarvah čuákkejeh áldučurruid, maid cogâdeh ubâ roovvâdääigi. Meid puásuiulmuuh älgih čokkiđ poccuid pygálysáid. Roovvâdäigi pištá suullân kuttâ oho já nohá nommâokkopaje majemuu ookon ađai Pyhámestookon.</p>
<p>Mikkâlmâspeeivi vuáđuld puáhtá ennustiđ puátteid šooŋâid. Kiisun onnáá peeivi vuáđuld luhostuuččij puátteid šooŋâid ennustiđ?</p>
<p>Kove: Miina Seurujärvi</p>
<p>Käldeeh: Anarâš kalender 2001, Uccpárnáá Vuoli Ilmar</p>
<p>http://www.samimuseum.fi/anaras/anaraskiela/elinkeinot/poronhoito.html , Uccpárnáá Vuoli Ilmar</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Kielâ kukáh</p>
</body></document>
