<document xml:lang="smn" id="no_id"><header><title>Kielâ kukáh: Illâmuorâ já riämnjáá kamâseh | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2016</year><wordcount>220</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2080</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Kielâ kukáh: Illâmuorâ já riämnjáá kamâseh</p>
<p>Posted on</p>
<p>by</p>
<p>Neeta Jääskö</p>
<p>Nuuvt kočodum ruškeäigi lii uáli pivnooh maadâpeln ulmui kooskâst, já talle lijkkojeh-uv puáttiđ meiddei Sáámán omâttâllâđ mučis lostâiivnijd. Talle läävee vala päštiđ piäiváš-uv nuuvt ete peiviv lii vala liegâs, veikkâ iho jo puolâštškuát.</p>
<p>Juvduujuuhâ</p>
<p>RUŠKE-sääni lii-uv suomâkielâ maali mield rahtum, mutâ anarâšâin láá jieijâs kielâkoveh ton ááigán, ko loostah fiskááškyeteh teikkâ jo ruápsájeh-uv. Čoovčâ aalgâst, ko lostâmuorâin älgih vuossâmuuh ivnáás loostah oinuđ, eteh ete RIEMNJIS KAMÂSIJDIS KOCO. Riämnjásthân lii ruopsis soovsâ.</p>
<p>Aanaar illâmuorâ ääigi</p>
<p>Ko vist loostah ruápsájeh olmânáál, tot lii ILLÂMUORÂ ÄIGI. Tot lii lamaš tondiet tergâd, ko talle ij ärbitiäđu mield kyeli ennuvkin liihâd teikkâ toppii.</p>
<list><p type="listitem">KOCCOOĐ – heŋgâstâllâđ</p>
<p type="listitem">ILLÂ – čappâdin puállám muorâpittá mii vala acâkkist</p>
<p type="listitem">FISKÁĐ – päštiđ, oinuđ fiskâdin</p>
<p type="listitem">RUÁP’SÁĐ – päštiđ, oinuđ ruopsâdin</p>
<p type="listitem">RUŠKÁĐ – oinuđ ruškâdin</p>
</list><p>Kielâkäldee aalgât tain čalluin almostittiđ jyehi oho maidnii suottâsijd anarâškielâst, ain tiätu teema mield. Ulme lii uápásmuđ anarâškielâ riggodâhân – aaibâs heervâ tiet! Čalluuh almostuveh tuorâstuvâi giella.org-nettisiijđoin já Kielâkäldee Facebook-siijđost.</p>
<p><em type="italic">Käldee: Idström, A.; Morottaja, H. (2015) Inarinsaamen idiomisanakirja. Aanaar: Sämitigge. 4. teddilâs. Koveh: Anja Vest / Vastavalo.fi </em></p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Kielâ kukáh</p>
</body></document>
