<document xml:lang="smn" id="no_id">
  <header>
    <title>Säämi Kielâkäldee oovdânpuáhtá tooimâs Maaŋgâkielâlâš mánuppaje ääigi | Sámi Giellagáldu</title>
    <genre code="admin"/>
    <author>
      <person firstname="Neeta" lastname="Jääskö" sex="unknown" born="" nationality=""/>
    </author>
    <year>2017</year>
    <wordcount>290</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?p=2771</origFileName>
    <parallel_text xml:lang="fin" location="_p=2778.html"/>
    <parallel_text xml:lang="sme" location="_p=2775.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Säämi Kielâkäldee oovdânpuáhtá tooimâs Maaŋgâkielâlâš mánuppaje ääigi</p>
    <p>Posted on</p>
    <p>by</p>
    <p>Neeta Jääskö</p>
    <p>Almugijkoskâsii Eenikielâ peeivist 21.2. lii álgám Maaŋgâkielâlâš mánuppaje (Multilingual Month), mii pištá 21.3. räi. Säämi Kielâkäldee uásálist mánuppajan oovdânpyehtimáin tooimâs eres kirjeráájuin Suomâ sämikuávlust já ton ulguubeln. Oovdânpyehtim pištá suullân pelnub tiijme, mon ääigi jieškote-uv sämikielâ kielâpargeeh muštâleh Säämi Kielâkäldee tooimâst já oovdânpyehtih säämi kielâlii maaŋgâmuđušvuođâ oovdânpyehtimijguin já videoiguin. Kielâpargein sáttá tiäđust-uv koijâdiđ meiddei kielâravvuid. Oovdânpyehtim lii kirjeráájun mávsuttem já ton äigi suáppoo oovtâst. Väldiđ aainâs ohtâvuođâ!</p>
    <p>Giellagáldu lii ohtsâštave-eennâmlâš proojeekt, mon ulmen lii vuáháduttiđ sämikielâi ohtâsii áámmát- já reesuurskuávdáš Säämi Kielâkäldee toimâm Ruotân, Suomân já Taažân. Áámmát- já reesuurskuávdáš Säämi Kielâkäldee tuáimá maaŋgâkielâlâšvuođâ váimusist já huolât sämikielâi sánádâh- já terminologiapargoost, noormâdmist já kielâtipšomist sehe argâpeeivi kielâravviimist, vâi kielâi ovdánem piso siärváduv nubástusâi fáárust.</p>
    <p>Multilingual Month (<span type="quote">”Maaŋgâkielâlâš mánuppaje”</span>) aalgij almugijkoskâsii eenikielâ peeivi 21.2. já nohá 21.3. maailm runolâšvuođâ peeivi já raasism vuástásii peeivi 21.3. Jyehi-ihásâš tábáhtus áávvud eenikielâid, maaŋgâkielâlâšvuođâ já kielâlii maaŋgâmuđušvuođâ. Ive 2017 Multilingual Month ovdeed ohtsâšpargo Tave-enâmij kooskâst čokkiimáin mield organisaatioid já projektijd.</p>
    <p>Maaŋgâkielâlâšvuođâ sehe eenikielâ merhâšume luptim lii eromâš tehálâš sämmiláid já sämikieláid, ko UNESCO mield puoh sämikielah láá uhkevuálásiih, iäge aldagin puoh sämikielâliih uážu valagin om. vuáđumáttááttâs jieijâs eenikielân.</p>
    <p>Maaŋgâkielâlii mánuppaje ääigi Säämi Kielâkäldee haalijd oovdânpyehtiđ sämikielâi maaŋgâmuđušvuođâ já tooimâs kirjáávuođâ Čevetjäävrist kiddâ Ruándimân, sehe oovdânpyehtiđ sämikieláid rahtum čäällim já kielâkevttim išeriäiduid tegu sänikiirjijd já njuálguluuhâm, já pyehtiđ kielâtipšom- já ravvimpalvâlusâid aldeláá sämikielâi sárnoid.</p>
    <p>
      <em type="bold">Lasetiäđuh já oovdânpyehtimeh: </em>
    </p>
    <p>Sámi Giellagáldu / Neeta Jääskö  puh. 040 652 6235  info@giellagaldu.com  www.giella.org</p>
    <p><em type="bold">Multilingual Month </em>pirrâ: https://suomeksi.multilingualmonth.org/  </p>
    <p type="title">Share this:</p>
    <list>
      <p type="listitem">Click to share on Twitter (Opens in new window)</p>
      <p type="listitem">Click to share on Facebook (Opens in new window)</p>
      <p type="listitem">Click to share on Google+ (Opens in new window)</p>
    </list>
    <p type="title">Related</p>
    <p>Posted in</p>
    <p>Äigikyevdilis almottâsah</p>
    <p>,</p>
    <p>Siähálâs ääših</p>
  </body>
</document>
