<document xml:lang="smn" id="no_id">
  <header>
    <title>Pyereh juovlah! | Sámi Giellagáldu</title>
    <genre code="admin"/>
    <author>
      <person firstname="Neeta" lastname="Jääskö" sex="unknown" born="" nationality=""/>
    </author>
    <year>2016</year>
    <wordcount>221</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?p=2606</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Pyereh juovlah!</p>
    <p>Posted on</p>
    <p>by</p>
    <p>Neeta Jääskö</p>
    <p>Mij tuáivuttep puohháid puorijd juovlâid já luholii uđđâ ive!</p>
    <p>Forgâ peessâp tuáivuttiđ puorijd juovlâid já luholii uđđâ ive. Tyellitälli puátih koččâmušah tast, maht anarâškielân puáhtá tuáivuttiđ maidnii.</p>
    <p>Kielâoppâmohtâdeijeid ääši puáhtá čielgiđ návt: Tuáivuttâsâst, tot mii tuáivuttuvvoo, lii nominativist om. <em type="italic">Pyeri šoddâmpeivi  ! </em>, <em type="italic">Ennuv lukko  ! </em></p>
    <p>Jis maainâst, et kiinii tuáivut maidnii, te talle äšši mii tuáivuttuvvoo lii objekt já lii akkusativist tegu objekt táválávt-uv lii, om. <em type="italic">Mun tuáivuttim sunjin pyere šoddâmpeeivi  já nubeh tuáivuttii sunjin luho  . </em></p>
    <p>Jis ij lah mohtâ kielâopâlijn teermâin, puáhtá tuáivuttemääši smiettâđ návt: Talle ko maainâst tuáivutmist, tot mii tuáivuttuvvoo lii eres häämist ko jieš tuáivutmist om. <em type="italic">Mun tuáivuttim sunjin pyere määđhi  já ettim <span type="quote">“ Pyeri mätki  !”</span> </em>Tuáivutmist sääni häämi lii siämmáš ko jis iätá <span type="quote">“Tot lii mätki”</span>. Tiäđust-uv láá meid säänih, moi häämih láá siämmáálágáneh, ko maainâst tuáivutmist teikkâ tuáivut maidnii om. <em type="italic">Pyeri iiđeed  ! Mun tuáivuttim sunjin pyere iiđeed  . </em></p>
    <p>Adai:</p>
    <p>Pyereh juovlah já luholâš uđđâ ihe!</p>
    <p>
      <em type="italic">Pyereh juovlah! </em>
      <em type="italic">Mun tuáivuttâm tunjin puorijd juovlâid  . </em>
    </p>
    <p>
      <em type="italic">Luholâš uđđâ ihe! </em>
      <em type="italic">Mij tuáivuttep tijjân luholii uđđâ ive  . </em>
    </p>
    <p>
      <em type="italic">Koveh: Kielâkäldee </em>
    </p>
    <p type="title">Share this:</p>
    <list>
      <p type="listitem">Click to share on Twitter (Opens in new window)</p>
      <p type="listitem">Click to share on Facebook (Opens in new window)</p>
      <p type="listitem">Click to share on Google+ (Opens in new window)</p>
    </list>
    <p type="title">Related</p>
    <p>Posted in</p>
    <p>Kielâ kukáh</p>
  </body>
</document>
