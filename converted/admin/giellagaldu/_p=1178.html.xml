<document xml:lang="smn" id="no_id"><header><title>Kielâkäldee lekkâmseminaar materialeh neetist | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2015</year><wordcount>194</wordcount><conversion_status type="standard"/><availability><license type="standard"/></availability><origFileName>http://www.giella.org/?p=1178</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Kielâkäldee lekkâmseminaar materialeh neetist</p>
<p>Posted on</p>
<p>by</p>
<p>Neeta Jääskö</p>
<p>Tääl puáhtá neetist keččâđ uđđâsist Kielâtipšom, normim já termipargo sämikielâin –seminaar. Ornijm seminaar Saijoosist, Anarist roovvâdmáánu 6. peeivi 2015. Seminaar čuovvuu Saijoosist 40 olmožid já neeti peht vest paijeel 200s. Seminaar päddejui, já mij almostittep päädi kyehti uássin Youtubest.</p>
<p type="title">1. uási</p>
<p>Taa vuossâmuu uási aalgâst lii Säämi Parlamentaarlii Rääđi jođetteijee já Suomâ Sämitige saavâjođetteijee <em type="italic">Tiina Sanila-Aikio </em>lekkâmsahâvuáru. Tastoo lii Taažâ Sämitige president <em type="italic">Aili Keskitalo </em>sahâvuáru. Suu maŋa <em type="italic">Eino Koponen </em>luvâldâl Kielâtipšom vuáđujurdui heiviittâlmist nuorttâlâškielân (PDF, suomâkielân) já <em type="italic">Johanna Ijäs </em>ges Tavesämikielâ kuálussaanijn já toi čälimist (PDF, tavesämikielân). Taan uási loopâst lii Säämi máttááttâskuávdáá sämimuusikuáppei konsert, mii uárnejui Saijoos auditoriost. </p>
<p type="title">2. uási</p>
<p>Nube uási aalgâst <em type="italic">Petter Morottaja </em>luvâldâl tast Maht anarâskielâ kalga tipšođ (PDF, anarâškielân). Svenn-Egil K. Duolljá luvâldâl Kielâopâlij njuolgâdusâin, moh láá julevsämikielâ kielânormim vuáđđun. <em type="italic">Märgge Uttjek </em>luvâldâl Umesämikielâ tiileest já merhâšumeest (PDF, ruotâkielân). Loopâst proojekthovdâ <em type="italic">Marko Marjomaa </em>muštâl Kielâkäldee-jotkâprojektist. </p>
<p>Luvâlduvâi PowerPointih kávnojeh luvâlduv noomâ spokkâlmáin.</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Äigikyevdilis almottâsah</p>
</body></document>
