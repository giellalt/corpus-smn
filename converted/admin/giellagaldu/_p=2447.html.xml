<document xml:lang="smn" id="no_id">
  <header>
    <title>Tiättun: Säämibarometri 2016 – Čielgiittâs sämikielâlijn palvâlusâin sämikuávlust almostuvá 25.11.2016! | Sámi Giellagáldu</title>
    <genre code="admin"/>
    <author>
      <person firstname="Neeta" lastname="Jääskö" sex="unknown" born="" nationality=""/>
    </author>
    <year>2016</year>
    <wordcount>332</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?p=2447</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Tiättun: Säämibarometri 2016 – Čielgiittâs sämikielâlijn palvâlusâin sämikuávlust almostuvá 25.11.2016!</p>
    <p>Posted on</p>
    <p>by</p>
    <p>Neeta Jääskö</p>
    <p>
      <em type="italic">Povdiittâs PDF:n: Säämibarometri almostittemseminaar 2016 </em>
    </p>
    <p>Riehtiministeriö, Sämitigge já Oulu ollâopâttuv Giellagas-instituut uárnejeh vástuppeeivi <em type="italic">25.11.2016 tme 9-13 Anarist, Sämikulttuurkuávdáš Saijoosist </em>seminaar, mast almostuveh kyehti sämikielâi tááláá tile kyeskee raapoort. Sämitige kielâtoimâttâh almostit Ulla Aikio-Puoskari čäällim raapoort sämikielâi iäláskittem pyeremuin vuáválâšvuođâin já aalmuglii politiik linjáámijn Suomâst, Ruotâst já Taažâst. Raapoort kovvee kielâiäláskittem vuovijd já puátusijd sehe sämikielâi tilán vaikutteijee lahâasâttem já vuáválâšvuođâid Tave-enâmijn. Riehtiministeriö já Oulu ollâopâttuv Giellagas-instituut tiilám já Annika Pasasii čäällim čielgiittâs kieđâvuš säämi kielâlaavâ olášum sämikuávlu sämikielâlij ässei uáinust. Puhelinsahhiittâllâmmateriaalin vuáđuduvvee raapoort muštâl sämikielâlij ulmui fiäránijn sämikielâlijn palvâlusâin, eromâšávt sosiaal- já tiervâsvuotâpalvâlusâin. </p>
    <p>Tilálâšvuotâ uárnejuvvoo Saijoos parlamentsali Soljust já tot lii áávus puohháid. Tilán lii iästuttes siisâpeessâm. Tilálâšvuođâst lii simultaantulkkum suomâ- já sämikielâi kooskâst. HUÁM: Káhvástâllâm várás seminaarin ferttee almottâttâđ ma 22.11. räi liiŋkâ https://www.webropolsurveys.com/S/F239D41A99C14717.par peht. Seminaar puáhtá čuávvuđ meiddei live-streamin čujottâsâst http://www.sogku.fi/live .</p>
    <p>Tilálâšvuođâst oovdânpyehtih raportij siskáldâs já savâstâllâp sämikielâi tiileest raportij vuáđuld. Ohjelmist láá sehe puávdejum sahâvuáruh ete äigi rijjâ savâstâlmân já kommentistmân. Kuohtuuh raporteh láá luuhâmnáál almostittempeeivi rääjist internetist suomâ- já sämikielân: Säämibarometri 2016 –raapoort riehtiministeriö siijđoin já Sämikielâi iäláskitten pyeremuuh vuáválâšvuođah –raapoort Sämitige siijđoin .</p>
    <p type="title">Tilálâšvuođâ ohjelm:</p>
    <p>9.00-9.10 Sahâvuáru: Tiina Sanila-Aikio, Sämitige saavâjođetteijee 9.10-9.20 Sahâvuáru: Vava Lunabba, pajetärhisteijee, riehtiministeriö demokratia-, kielâ- já vuáđuvuoigâdvuođâi ohtâdâh 9.20-9.30 Sahâvuáru: Anni-Siiri Länsman, hovdâ, Oulu ollâopâttuv Giellagas-instituut 9.30-10.15 Säämibarometri 2016 –raapoort oovdânpyehtim: Annika Pasanen, FT totkee 10.15-10.30 Káhvástâllâm 10.30-11.15 Sämikielâi iäláskitten pyeremuuh vuáválâšvuođah –raapoort oovdânpyehtim: Ulla Aikio-Puoskari, Sämitige škovlimčällee, náguskirjetotkee 11.15-12.00 Puávdejum kommentsahâvuáruh: Máttááttâs- já kulttuurministeriö, Säämi kielârääđi, kieldâi ovdâsteijeeh 12.00-13.00 Rijjâ savâstâllâm raportijn, sämmilij kielâlij vuoigâdvuođâin já sämikielâi iäláskitmist</p>
    <p>Pyeri puáttim kuldâliđ já savâstâllâđ sämikielâi tiileest!</p>
    <p type="title">Lasetiäđuh:</p>
    <p>Annika Pasanen, totkee annika.pasanen@gmail.com / 040 7639609 Vava Lunabba, riehtiministeriö vava.lunabba@om.fi / 02951 50136 Siiri Jomppanen, Sämitigge siiri.jomppanen@samediggi.fi / 010839 3111</p>
    <p type="title">Share this:</p>
    <list>
      <p type="listitem">Click to share on Twitter (Opens in new window)</p>
      <p type="listitem">Click to share on Facebook (Opens in new window)</p>
      <p type="listitem">Click to share on Google+ (Opens in new window)</p>
    </list>
    <p type="title">Related</p>
    <p>Posted in</p>
    <p>Äigikyevdilis almottâsah</p>
  </body>
</document>
