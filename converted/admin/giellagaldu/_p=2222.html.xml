<document xml:lang="smn" id="no_id">
  <header>
    <title>Kielâ kukáh: Maggaar lii kyeli-immeel? | Sámi Giellagáldu</title>
    <genre code="admin"/>
    <author>
      <person firstname="Neeta" lastname="Jääskö" sex="unknown" born="" nationality=""/>
    </author>
    <year>2016</year>
    <wordcount>221</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?p=2222</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Kielâ kukáh: Maggaar lii kyeli-immeel?</p>
    <p>Posted on</p>
    <p>by</p>
    <p>Neeta Jääskö</p>
    <p>Anarâš kalender mield kyeli tuáppee taan ohhoost. Ulmuuh kiäh <em type="italic">njielih kuolijd tegu kähteeh </em>láá moovtâ. Anarâš ko maccâ kuáláástmist, te sust puáhtá koijâdiđ <em type="italic">”Kalle-uv kuolijd kodáh?” </em>teikkâ <em type="italic"><span type="quote">“Maggaar lâi kyeli-immeel?”</span> </em>Jis iä kyeleh kuddum, te vástádâs sáttá leđe <em type="italic"><span type="quote">“Ij lamaš kyeli-immeel kuáttun”</span> </em>teikkâ <em type="italic"><span type="quote">“Ain kyeli čääsist, jos ij ain väärpist”</span> </em>. Liijkás ennuvgis ij koolgâ kuálástiđ, mudoi sáttá keevvâđ nuuvt, et <em type="italic">jävri huáihád </em>. </p>
    <list>
      <p type="listitem"><em type="italic">Njiälá kuolijd tegu kähtee </em>– Puáhtá ettâđ ulmust, kii mielâstis porá kuolijd </p>
      <p type="listitem"><em type="italic">Kalle-uv kuolijd kodáh? </em>– Kuddih-uv kuolijd? </p>
      <p type="listitem"><em type="italic">Maggaar lâi kyeli-immeel? </em>– siämmáš ko oovdeb </p>
      <p type="listitem"><em type="italic">Ij lamaš kyeli-immeel kuáttun. </em>– Jiem koddám kuolijd? </p>
      <p type="listitem"><em type="italic">Ain kyeli čääsist, jos ij ain väärpist </em>– Kuddim hyeneeht </p>
      <p type="listitem"><em type="italic">jävri huáihád </em>– kyeleh noheh </p>
    </list>
    <p>Mii taat lii?</p>
    <p>
      <em type="italic">Čääsist čuážžu, enâmist uáđá, čalme njuollân. </em>
    </p>
    <p>
      <em type="italic">Čääsist čuážžu, koškenâmist ij čuážu. </em>
    </p>
    <p>
      <em type="italic">Jyelgih keeđgist, njiecâkkâsah lääigist já uáivi peesist. </em>
    </p>
    <p>
      <em type="italic">Keesi porá, ij kuássin kallaan, täälvi ääitist uáđá. </em>
    </p>
    <p>Vástádâs puáhtá vuolgâttiđ čujottâsân: info@giellagaldu.com</p>
    <p>Käldeeh:</p>
    <p>
      <em type="italic">Idström, A.; Morottaja, H. (2015) Inarinsaamen idiomisanakirja. Aanaar: Sämitigge. 4. teddilâs. </em>
    </p>
    <p>
      <em type="italic">A.V.Koskimies; T.I.Itkonen (1978) Inarinlappalaista kansantietoutta. Helsinki: suomalais-ugrilainen seura. Toinen, uudistettu painos. </em>
    </p>
    <p>Kove: <em type="italic">Jasmin Kangasniemi </em></p>
    <p type="title">Share this:</p>
    <list>
      <p type="listitem">Click to share on Twitter (Opens in new window)</p>
      <p type="listitem">Click to share on Facebook (Opens in new window)</p>
      <p type="listitem">Click to share on Google+ (Opens in new window)</p>
    </list>
    <p type="title">Related</p>
    <p>Posted in</p>
    <p>Kielâ kukáh</p>
  </body>
</document>
