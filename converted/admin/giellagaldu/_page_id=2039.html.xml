<document xml:lang="smn" id="no_id"><header><title>Anarâškielâ interrogativ- já relativpronomineh | Sámi Giellagáldu</title><genre code="admin"/><author><unknown/></author><wordcount>1328</wordcount><conversion_status type="standard"/><availability><license type="standard"/></availability><origFileName>http://www.giella.org/?page_id=2039</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Anarâškielâ interrogativ- já relativpronomineh</p>
<p>Tuhhiittum kielâjuáhus čuákkimist 7.-8.6.2016 (–&gt; pevdikirje )</p>
<p>Anarâškielâ interrogativ- já relativpronomineh láá Morottaja – Olthuis kielâoopâ mield:</p>
<list><p type="listitem"><em type="italic">kii </em></p>
<p type="listitem"><em type="italic">mii </em></p>
<p type="listitem"><em type="italic">mondie’t </em></p>
<p type="listitem"><em type="italic">kote </em></p>
<p type="listitem"><em type="italic">kotemuš, kuábáš </em></p>
</list><p>já ko-maddust hämmejum:</p>
<list><p type="listitem"><em type="italic">kost </em></p>
<p type="listitem"><em type="italic">kuus </em></p>
<p type="listitem"><em type="italic">kogo, kuál </em></p>
<p type="listitem"><em type="italic">kuás </em></p>
</list><p type="title">Kii</p>
<p><em type="italic">Kii </em>kiävttoo ulmust já tot sojá puoh sajehaamijn. </p>
<p><em type="bold">oovtâloho </em></p>
<p><em type="bold">maaŋgâloho </em></p>
<p><em type="bold">nominativ </em></p>
<p>kii</p>
<p>kiäh</p>
<p><em type="bold">genetiv </em></p>
<p>kiän</p>
<p>kiäi</p>
<p><em type="bold">akkusativ </em></p>
<p>kiäm</p>
<p>kiäid</p>
<p><em type="bold">illativ </em></p>
<p>kiäs</p>
<p>kiäid</p>
<p><em type="bold">lokativ </em></p>
<p>kiäst</p>
<p>kiäin</p>
<p><em type="bold">komitativ </em></p>
<p>kiäin</p>
<p>kiäiguin</p>
<p><em type="bold">abessiv </em></p>
<p>kiänttáá</p>
<p>kiäittáá</p>
<p><em type="bold">essiv </em></p>
<p>kenen</p>
<p><em type="bold">partitiv </em></p>
<p>keđe</p>
<p type="title">Mii</p>
<p><em type="italic">Mii </em>kiävttoo siämmáánáál ko <em type="italic">kii </em>, mut čuujoot eres aššijd ko ulmuid, nuuvtko elleid já iäluttes tiŋgáid. Tot meiddei sojá puoh sajehaamijn. </p>
<p><em type="bold">oovtâloho </em></p>
<p><em type="bold">maaŋgâloho </em></p>
<p><em type="bold">nominativ </em></p>
<p>mii</p>
<p>moh</p>
<p><em type="bold">genetiv </em></p>
<p>mon</p>
<p>moi</p>
<p><em type="bold">akkusativ </em></p>
<p>maid, mon</p>
<p>maid</p>
<p><em type="bold">illativ </em></p>
<p>moos</p>
<p>moid</p>
<p><em type="bold">lokativ </em></p>
<p>mast</p>
<p>main</p>
<p><em type="bold">komitativ </em></p>
<p>moin</p>
<p>moiguin</p>
<p><em type="bold">abessiv </em></p>
<p>monttáá</p>
<p>moittáá</p>
<p><em type="bold">essiv </em></p>
<p>manen</p>
<p><em type="bold">partitiv </em></p>
<p>mađe</p>
<p type="title">Mondie’t, mane</p>
<p><em type="italic">Mondie’t </em>já <em type="italic">mane </em>kiävttojeh suomâkielâ ‘miksi’ vaastân. Toh kiävttojeh iänááš koččâmušâi ohtâvuođâst (integgorativpronominin), mut tohhejeh meiddei relativpronominin. </p>
<p type="title">Epinjuolgâ koččâmušâi ohtâvuođâst:</p>
<p><em type="italic">Tot mondiet mun valdim ääši äššiliiston lâi ko… Mun jiem lah kavnâm maiden mondiet Piäkká kolgâččij tuommiittâttâđ. Mij ep ibbeerd mondiet Immeel ij lyešti mii ráávhun. Uáivádum viežžei čielgejuvvoo, mondiet sun ij pyevti párnáid viežžâđ. Mun tiäđám mondiet mun nievdim nuuvt fasteeht krokodiilist. </em></p>
<p type="title">Relativpronominin:</p>
<p><em type="italic">Iiđeedpitá maŋa puáissejim kaavpugân tađe várás, mondiet mun lijjim-uv Helsigân puáttám. </em></p>
<p type="title">Kote</p>
<p><em type="italic">Kote </em>kiävttoo ulmust teikkâ motomin ellein já iäluttes tiiŋgâin. Tast lii mottoomverd ‘kiinii teikkâ miinii monnii juávhust’ –merhâšume. Talle ko lii saahâ ulmuin, te tot lii táválub ko <em type="italic">kii </em>talle ko tot lii nominativ saajeest. <em type="italic">Kote </em>sujâttem vist ij lah táválâš, já eres soojijn kevttih pyerebeht <em type="italic">kii </em>-sääni sujâttum haamijd. (Meiddei: Itkonen, ILWB I, s. 381.) <em type="italic">Kote </em>negaatio lii <em type="italic">kotteen </em>: <em type="italic"><span type="quote">“Jiem lah kotteen maailmist uáinám nuuvt stuorrâ soorvâ.”</span> </em></p>
<p><em type="bold">oovtâloho </em></p>
<p><em type="bold">maaŋgâloho </em></p>
<p><em type="bold">nominativ </em></p>
<p>kote</p>
<p>kođeh</p>
<p><em type="bold">genetiv </em></p>
<p>kođe</p>
<p>kuuđij</p>
<p><em type="bold">akkusativ </em></p>
<p>kođe</p>
<p>kuuđijd</p>
<p><em type="bold">illativ </em></p>
<p>kotán</p>
<p>kuuđijd</p>
<p><em type="bold">lokativ </em></p>
<p>koođeest</p>
<p>kuuđijn</p>
<p><em type="bold">komitativ </em></p>
<p>kuuđijn</p>
<p>kuđijguin</p>
<p><em type="bold">abessiv </em></p>
<p>kođettáá</p>
<p>kuđijttáá</p>
<p><em type="bold">essiv </em></p>
<p>kotteen</p>
<p><em type="bold">partitiv </em></p>
<p>kotteed</p>
<p type="title">Kii já kote viärdádâllâm:</p>
<p><em type="italic">Tot olmooš, kote puátá itten </em><em type="italic">Tot olmooš, kii puátá itten  </em></p>
<p><em type="italic">Mun oinim kaandâ, kote speelâi jyelgipáálu Mun oinim kaandâ, kii speelâi jyelgipáálu  </em></p>
<p><em type="italic">Pállu roovâi nieidâ kuuvl, kote čievčâstij tom maassâd Pállu roovâi nieidâ kuuvl, kii čievčâstij tom maassâd  </em></p>
<p>Täin celkkuin <em type="italic">kote </em>lii pyereeb, mut lii meid merhâšumeiäru: <em type="italic">kote </em>väljee mottoom juávhu siste. </p>
<p type="title">Kote-pronomin koŋruens:</p>
<p><em type="italic">Toh ulmuuh, kođeh puátih…  </em><em type="italic">Toh ulmuuh, kiäh puátih… </em></p>
<p><em type="italic">Pállu teeivâi áákun, kođe čalmelaasah cuovkkânii.  </em><em type="italic">Pállu teeivâi áákun, kiän čalmelaasah cuovkkânii. </em></p>
<p>Tágárijn celkkuin, main relativpronomin kolgâččij leđe suuijâm häämist, ij táválávt kevttuu <em type="italic">kote </em>; ton saajeest kiävttojeh <em type="italic">kii </em>-pronomin sujâttemhäämih. (Huám. Viärdádâlmist ij lamaš fáárust <em type="italic">kote puátih </em>teikkâ <em type="italic">kote čalmelaasah </em>.) </p>
<p type="title">Mii já kote viärdádâllâm</p>
<p type="title">Kevttim ellein:</p>
<p><em type="italic">Tot ellee, mii porá suoinijd.. Tot ellee, kote porá suoinijd.. </em></p>
<p>Kuábáš-uv lii tuhhiittettee, tain lii tuše merhâšumeiäru. “ <em type="italic">Ellee, mii” </em>čuujoot eenâb-uv elleešlaajân almolávt, <em type="italic">kote </em>vist väljee monnii juávhust tiätu ellee. Om. “ <em type="italic">Tuot ellee kote porá suoinijd lii vierccâ já iäráseh láá saavzah.” </em></p>
<p type="title">Kevttim iäluttes tiiŋgâin:</p>
<p><em type="italic">Mun leggistim keeđgi, kote cuovkkij ááhu čalmelaasâid. Mun leggistim keeđgi, mii cuovkkij ááhu čalmelaasâid. </em></p>
<p><em type="italic"><span type="quote">“Ij teividâmgin ko seibikiäčán, kote tastmaŋa čápudij.”</span> </em>(Iisakki Mannermaa, Itkonen ILWB I) </p>
<p>Meiddei taah celkkuuh pyehtih leđe tuhhiittetteeh. <em type="italic">Kote </em>ij lah čielgâsávt räijejum ulmui teikkâ ellei várás, já tast oro lemin čujotteijee, iärutteijee toimâ (monnii juávhust). </p>
<p type="title">Kotemuš</p>
<p><em type="italic">Kotemuš </em>lii koijâdeijee pronomin (interrogativpronomin), mii meerhâš ‘kii, mii tiätu juávhust’. </p>
<p><em type="bold">oovtâloho </em></p>
<p><em type="bold">maaŋgâloho </em></p>
<p><em type="bold">nominativ </em></p>
<p>kotemuš</p>
<p>kotemuuh</p>
<p><em type="bold">genetiv </em></p>
<p>kotemuu</p>
<p>kotemui</p>
<p><em type="bold">akkusativ </em></p>
<p>kotemuu</p>
<p>kotemuid</p>
<p><em type="bold">illativ </em></p>
<p>kotemužân</p>
<p>kotemuid</p>
<p><em type="bold">lokativ </em></p>
<p>kotemuust</p>
<p>kotemuin</p>
<p><em type="bold">komitativ </em></p>
<p>kotemuin</p>
<p>kotemuiguin</p>
<p><em type="bold">abessiv </em></p>
<p>kotemuuttáá</p>
<p>kotemuittáá</p>
<p><em type="bold">essiv </em></p>
<p>kotemužžân</p>
<p><em type="bold">partitiv </em></p>
<p>kotemužžâd</p>
<p><em type="italic">Šiljoost lijjii čokkáámin čiččâm kandâd já eeči koijâdij: <span type="quote">“ Kotemuš suhá muu rasta juuvâ”</span>. Eeči ij tiättám, ete kotemuš suvdá rasta juuvâ. </em><em type="italic"><span type="quote">“Leggistop, kotemuš teivid tuom suávváá.”</span> </em>(Aili Paadar) </p>
<p><em type="italic">Kotemuš </em><em type="italic">ij kevttuu relativpronominin, mutâ ton saajeest lii kote . </em></p>
<p>* <em type="italic">Tot kotemuš porá leeibi, vuáittá. </em> –&gt; <em type="italic">Tot kote porá leeibi, vuáittá. </em></p>
<p type="title">Kuábáš</p>
<p><em type="italic">Kuábáš </em>kiävttoo suomâkielâ ‘kumpi’ vaastân. Variaatioh láá <em type="italic">kuábbáš, kuábâš </em>já <em type="italic">kuábbâš </em>. Tot puáhtá toimâđ meid relativpronominin. </p>
<p><em type="bold">oovtâloho </em></p>
<p><em type="bold">maaŋgâloho </em></p>
<p><em type="bold">nominativ </em></p>
<p>kuábáš</p>
<p>kuáb’bááh</p>
<p><em type="bold">genetiv </em></p>
<p>kuáb’báá</p>
<p>kuáb’bái</p>
<p><em type="bold">akkusativ </em></p>
<p>kuáb’báá</p>
<p>kuáb’báid</p>
<p><em type="bold">illativ </em></p>
<p>kuábážân</p>
<p>kuáb’báid</p>
<p><em type="bold">lokativ </em></p>
<p>kuáb’báást</p>
<p>kuáb’báin</p>
<p><em type="bold">komitativ </em></p>
<p>kuáb’báin</p>
<p>kuáb’báiguin</p>
<p><em type="bold">abessiv </em></p>
<p>kuáb’bááttáá</p>
<p>kuáb’báittáá</p>
<p><em type="bold">essiv </em></p>
<p>kuábážin</p>
<p><em type="bold">partitiv </em></p>
<p>kuábážid</p>
<p><em type="italic">Tot kuábáš teivid kyeimis káálun njuoláin finnee Sigá kálgunis. Tot kuábbáá njuolâ teivid… </em></p>
<p type="title">Mast vâi kost?</p>
<p><em type="italic">Kost </em>čuujoot koŋkreetlâš, eennâmtieđâlii sajan. Jis lii kuittâg saahâ om. monnii tiätu rákánâsâst, lágádâsâst teikkâ eres räijejum ääšist, lii pyereeb kevttiđ <em type="italic">mast </em>. <em type="italic">Mast </em>čuujoot ääši eres jiešvuođáid ko eennâmtieđâlâš sajan. </p>
<p><em type="italic">Mij ijjâdijm táálust, kost ain ovdil-uv laavijm ijjâdiđ. </em>– táálu merhâšuumeest ‘tila’, ij ‘rakânâs’. </p>
<p><em type="italic">Mun šoddim Avelist, kost aassim maŋgâ ive. – </em>koččâmuš eennâmtieđâlii saajeest. </p>
<p><em type="italic">Mun eellim siijdâst, mast lâi omâs nommâ. – </em>saahâ lii siijdâ jiešvuođâst, ij eennâmtieđâlii saajeest. </p>
<p><em type="italic">Taahân taat lii taat njargâ mast must lii joddee. – </em>eenâb ko eennâmtieđâlii saajeest koččâmuš lii njaargâ häämist teikkâ eres jiešvuođâin (mon keežild joddee lii pieijum eidu toos). </p>
<p><em type="italic">Viežâbâ munjin tom kirje, mast lii Aikio suuvâst šiev čaalâ. – </em>koččâmuš ij čielgâsávt lah eennâmtieđâlii saajeest. </p>
<p>Korpus ovdâmeerhâi kuorâttâllâm:</p>
<p><em type="italic">… </em><em type="italic">päikki </em><em type="italic">, </em><em type="italic">kost </em> <em type="italic">aasâi Aaslâk Holmberg perruinis </em>. </p>
<p><em type="italic">…et </em><em type="italic">škoovlâst, kost  </em> <em type="italic">láá sämikuávlust ässee uáppeeh… </em>-&gt; mast </p>
<p><em type="italic">Yle Sápmi lii masa áinoo </em><em type="italic">media, kost  </em> <em type="italic">puáhtá kuullâđ sämmilâš juoigâmäärbi </em>-&gt; mast </p>
<p><em type="italic">Sämitige saavâjođetteijee </em><em type="italic">blogi, kost  </em> <em type="italic">sun maainâst 8(j)-čuákkim tubdâmušâin </em>-&gt; mast </p>
<p><em type="italic">Mii haavlâid </em> <em type="italic">tot lâi, </em><em type="italic">mast </em> <em type="italic">tun sarnuh koldedijn ko čierruh vala? </em></p>
<p><em type="italic">…vala suomâkielâ </em><em type="italic">kielâtáiđu </em><em type="italic">, </em><em type="italic">mast </em> <em type="italic">sun kale ij lam ollágin vises… </em></p>
<p><em type="italic">Fjellner algâalgâlâš kielâ lâi </em><em type="italic">maadâsämikielâ </em><em type="italic">, </em><em type="italic">mast </em> <em type="italic">tihtâ lii jurgâlum tavesämikielân. </em></p>
<p><em type="italic">…Norillag – </em><em type="italic">leirâ </em><em type="italic">, </em><em type="italic">mast </em> <em type="italic">iivij 1935 já 1956 kooskâst lijjii masa pelimiljovn faŋgâd. </em></p>
<p>Motomin ij lah čielgâs, et jo-uv <em type="italic">kost </em>teikkâ <em type="italic">mast </em>ličij njuolgist olmânáál, mut koččâmušâst sáttá leđe tuše merhâšumeiäru (ađai lii-uv juurdâ tiäduttiđ eennâmtieđâlii saje vâi mottoom eres jiešvuođâ). </p>
<p><em type="italic">Talle sijdâ jurgâluvvoo ain taggaar kuávlun, kost lii šiev kuáttum. </em>– tiädut eennâmtieđâlii saje </p>
<p><em type="italic">Talle sijdâ jurgâluvvoo ain taggaar kuávlun, mast lii šiev kuáttum. </em>– tiädut monnii eres jiešvuođâ </p>
<p><em type="italic">Mii lâi tot kuávlu mast lâi nuuvt suámálâš nommâ? Mii lâi tot kuávlu, kost lâi nuuvt vaigâd jotteeđ? </em></p>
<p type="title">Kogo já kuál</p>
<p><em type="italic">Kogo </em>heivee meiddei motomin <em type="italic">kost </em>synonymin, mutâ tot lii tärkkilub. <em type="italic">Kogo </em>puáhtá raijiđ tom moos <em type="italic">kost </em>čuujoot; <em type="italic">kogobeht </em>puáhtá leđe val täärhib. </p>
<p><em type="italic">Kost lii veeččir? Tobbeen kost láá eres-uv tyejipiergâseh. / Tobbeen kogo láá eres-uv … </em></p>
<p><em type="italic">Taa lii njargâ, kogo must lii joddee </em>. <em type="italic">Mun čááitám taan káártást tom saje kogo mun lam pivdám. </em></p>
<p><em type="italic">Kuál </em>merhâšume lii alda <em type="italic">kogo </em>, mutâ vala täärhib. Tot kevttuš kuittâg iänááš interrogativpronominin. </p>
<p type="title">Moosvâi kuus?</p>
<p><em type="italic">Moos/kuus </em>-koččâmâš juátká váhá siämmáá ääši ko <em type="italic">mast/kost </em>, nuuvt ete siämmáš njuolgâdus tuálá tiäivás. </p>
<p>Korpus ovdâmeerhâi kuorâttâllâm:</p>
<p><em type="italic">Čuávuvâš </em><em type="italic">táálu, moos  </em> <em type="italic">orostáim, lâi Leibijuuhâ. </em></p>
<list><p type="listitem">MLO: <em type="italic">moos </em>ij aaibâs heivii, pyerebeht <em type="italic">kuus </em></p>
<p type="listitem">MM: táálu ij meerhâš täst tiätu rákánâs mut oles Leibijuuvâ táálu, <em type="italic">kuus </em></p>
<p type="listitem">MV: <em type="italic">kuus </em>pyereeb </p>
</list><p><em type="italic">Peljimerkkâ almoot omâsteijeevuođâ já </em><em type="italic">suuvâ, moos </em> <em type="italic">poccuu omâsteijee kulá. </em></p>
<p><em type="italic">Čallust lii kevttum anarâškielâ </em><em type="italic">puustavoornig, moos </em> <em type="italic">láá lasettum nuorttâlâš- já orjâlâšpustaveh. </em></p>
<p><em type="italic">Tääl kielâpiervâl lii kielâlávgum </em><em type="italic">juávkkupeerâpeivitipšosaje, moos </em> <em type="italic">kieldâ väljee párnáid já piärá vaanhimijn aaibâs táválii tipšomáávsu. </em></p>
<list><p type="listitem">Ko tággáár ovdâmerkkâ ij uáivild tipšosaje mut tooimâ, lii <em type="italic">moos </em>tohálâš. Jis lii saahâ konkreet tipšosaajeest, talle kalga leđe <em type="italic">kuus </em>. </p>
</list><p><em type="italic">… </em><em type="italic">poođij loopâst vala </em><em type="italic">Golgatan, moos  </em> <em type="italic">lâi huksejum <span type="quote">“Pase häävdi kirkko”</span>. </em></p>
<list><p type="listitem">MLO, PM: <em type="italic">moos </em>lii oomâs; <em type="italic">kuus </em></p>
<p type="listitem">MM: <em type="italic">kogo </em>val pyereeb. </p>
<p type="listitem"><em type="italic">kuus </em>já <em type="italic">kogo </em>heivejeh kuohtuuh. Jis haalijd tärkkivuođâ, te väljee <em type="italic">kogo </em>. </p>
</list><p><em type="italic">Tuđâvâžžân vyeijilijm </em><em type="italic">Pengillyn, kuus </em> <em type="italic">lâi 80 maili mätki. </em></p>
<p><em type="italic">Säämi ulmuuh-uv lijjii puátimin Helsigân siämmáá </em><em type="italic">čuákkimân, kuus </em> <em type="italic">jieš-uv lijjim monâmin </em></p>
<list><p type="listitem">MLO: <em type="italic">kuus </em>čuujoot Helsigân, ij čuákkimân. </p>
<p type="listitem">PM: <em type="italic">kuus </em>čuujoot čuákkimân, mut moos ličij pyereeb. Jis čuujoot <em type="italic">Helsig </em>-sáánán, te ličij <em type="italic">kuus </em>, om. <em type="italic">Säämi ulmuuh lijjii puátimin Helsigân, kuus jieš-uv lijjim monâmin </em>. </p>
</list><p><em type="italic">Ton </em><em type="italic">táálust kuus </em> <em type="italic">moonâim, lâi nuorâ eemeed… </em></p>
<list><p type="listitem">PM: <em type="italic">Moonnâđ </em>váátá táválávt <em type="italic">kuu </em>s, mut jis lävkkee siisâ táálun te <em type="italic">moos </em>: <em type="italic">Ton tuuveest moos  mij moonâim siisâ… </em></p>
</list><p><em type="italic">Mottoom saajeest  sajan lâi koivum </em><em type="italic">rogge, kuus </em> <em type="italic">lijjii koškum smaavâ piergâseh. </em></p>
<list><p type="listitem">MLO, MM: <em type="italic">moos </em>pyereeb. Ubâ ceelhâ oro lemin pyereeb návt: <em type="italic">mottoom sajan lâi koivum rogge, moos… </em></p>
</list><p type="title">Kuás</p>
<p><em type="italic">Kuás </em>lii relativpronomin mii västid suullân suomâkielâ ‘milloin, jolloin’ –relativpronominijd. </p>
<p><em type="italic">Sämmilii elleekove äigi aalgij ive 1987, kuás Nils Gaup stivrij elleekove Ofelaš. </em></p>
<p><em type="italic">Kuás </em>-säänist lii suomâkielâ iähtun meiddei vijđásub-uv kiävttu, om. “ <em type="italic">kuás jo muu kuččuh teehin </em>”. Taam kolgâččij suomâkielân jurgâliđ suullân ‘siksi koska kutsuit minut tänne’. </p>
<p><em type="italic">Tun ferttiih muštâliđ munjin kuás jo muu kuččuh teehin. Iššeed táiđá leđe káálgus cäimimin kuás jo tuuveest korrâ jienâ kullui. </em></p>
</body></document>
