<document xml:lang="smn" id="no_id"><header><title>Lovnâsaanij rähtimnoormih | Sámi Giellagáldu</title><genre code="admin"/><author><person firstname="Neeta" lastname="Jääskö" sex="unknown" born="" nationality=""/></author><year>2015</year><wordcount>368</wordcount><conversion_status type="standard"/><availability><license type="standard"/></availability><origFileName>http://www.giella.org/?page_id=1387</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>↓ Skip to Main Content</p>
<p type="title">Lovnâsaanij rähtimnoormih</p>
<p>Anarâškielâ kielâjuávus lii tuhhiittâm čuávuvâš lovnâsaanij rähtimnoormijd 3.-4.1.2014 čuákkimist. Sänilisto pevdikirje labdosijn kávnoo táágu: http://www.giella.org/wp-content/uploads/2014/02/Lovnasaanih.pdf</p>
<p type="title">Nomineh</p>
<p type="title">Vuáđujuurdâ 1:</p>
<p><em type="bold">Sääni kalga sooppâđ anarâškielâ sujâttemvuáhádâhân, jis máhđulâš. </em></p>
<p type="title">Kuulmâstaavvâlsiih loovnâsäänih:</p>
<p>Anarâškielâ sujâttemvuáháduv mield kuulmâstaavvâlsij nominij maddust lii ain aainâs-uv ohtâ kuhes jienâdâh. Tágáreh myenstereh láá máhđuliih:</p>
<p>a) uánihis vookaal – kuhes konsonant – uánihis vookaal</p>
<p><em type="italic">markkân, kuám’mir, neppir </em></p>
<p>b) kuhes vookaal – uánihis teikkâ kuhes konsonant – uánihis vookaal</p>
<p><em type="italic">viälguh, täässiv, káámmár </em></p>
<p>c) uánihis vokal – kuhes konsonant – kuhes <em type="italic">ee, oo, áá </em>tâi <em type="italic">aa </em></p>
<p><em type="italic">pakkeet, iššeed, čohhoom </em></p>
<p>d) kuhes vokal – uánihis konsonant – kuhes <em type="italic">ee, oo, áá </em>tâi <em type="italic">aa </em></p>
<p><em type="italic">aalaaš, eemeed, vuájáán </em></p>
<p>Vuáđujurduu mield jis sääni kukkoduvvâs peeleest ličij sopâmin täin monnii juávkun, te sääni kukkoduvvâid kalga heiviittiđ täi myensterij mield. </p>
<p>Ovdâmeerhah:</p>
<list><p type="listitem">tabletti &gt; <em type="italic">tablet, tableteh </em>/ ( <em type="italic">ta’bletteh </em>meid máhđulâš) </p>
<p type="listitem">finaali &gt; <em type="italic">fiinaal, finaleh </em></p>
<p type="listitem">musiikki &gt; <em type="italic">muusik, musikeh </em>( <em type="italic">musikkeh </em>meid máhđulâš) </p>
</list><p type="title">Kyevtstaavvâlsiih loovnâsäänih:</p>
<p>Kyevtstaavvâlsijn loovnâsaanijn lii täsimolsom já vookaalnubástusah, jis sääni ubânâssân heivee anarâš jienâdâhvuáhádâhân.</p>
<p>1) loovnâsääni kyevtstaavvâlsâš:</p>
<list><p type="listitem">duuri &gt; <em type="italic">duuri, duurij </em></p>
<p type="listitem">tatti &gt; <em type="italic">taati, taatij </em></p>
<p type="listitem"><em type="italic">molli,mooli </em></p>
<p type="listitem"><em type="italic">tatti, taati </em></p>
<p type="listitem"><em type="italic">panna, pana </em></p>
</list><p>epičielgâ säänih:</p>
<list><p type="listitem"><em type="italic">duuri – duurin, duurij </em>Lii-uv pelikuhes r vâi ij? </p>
<p type="listitem"><em type="italic">sfääri </em>Lii-uv pelikuhes r vâi ij já lii-uv sfäärij vâi sfaarij, sfäärin vâi sfáárán? </p>
<p type="listitem"><em type="italic">pelle – pelle, pellest / pele, pelleest, peelen </em></p>
<p type="listitem"><em type="italic">rapu – rapu, rapust /ravu?, ravust? </em></p>
</list><p>Tábáhtusah láá vaigâdeh kielâi iäru tiet. Motomij saanij peht vuáđujurduu lii vaigâd nuávdittiđ.</p>
<p type="title">Vuáđujuurdâ 2:</p>
<p><em type="bold">Jis sääni ij soovâ mongin sujâttemmyensterân, te rahtum loovnâsääni sujâttuvvoo tego tot ličij kuulmâstaavvâlsâš noomin, mast iä lah madduu jienâdâhnubástusah. </em></p>
<list><p type="listitem">direktiivi &gt; <em type="italic">direktiiv, direktiiveh, direktiivij </em>/ ( <em type="italic">direktiv, direktiveh, direktivij </em>) </p>
<p type="listitem">akkusatiivi &gt; <em type="italic">akkusatiiv, akkusatiiveh, akkusatiivij </em>/ ( <em type="italic">akkusativ, akkusativeh, akkusativij </em>) </p>
</list><p>Motomin čonâsvookaal uážžu kyeđđiđ meddâl.</p>
<list><p type="listitem">energia à <em type="italic">energia, energiah, energiai </em></p>
</list><p>Eres huámášumeh:</p>
<list><p type="listitem">Anarâškielâst nube stavâlist â, u, i, iä laavii kukkođ</p>
<p type="listitem">jis säänist lii uánihis konsonant, te vuosmuu staavvâl vookaal lii kukke. Gloobaal, aanaal vrt.normaal (konsonantčuákki, te vuosmuu staavvâl vookaal lii uánih.)</p>
<p type="listitem">prinsiip: karveđ ä-maajeeb staavâlist (puáhtá meid kevttiđ á, mut saanijn miljoner já karrier e čuávu algâkielâ maali)</p>
<p type="listitem">Maajeeb staavvâl vookaal kukkodâh lii vala ávus koččâmuš (material/materiaal, nominativ/nominatiiv)</p>
<p type="listitem">-inen loppâsijn: -lâš táválâš (sâš lii mahđulâš, jis sääni lii rahtum 2st maddui) looginen-loogilâš, etninen-etnilâš, sosiaalinen-sosiaallâs/sosiallâš</p>
</list><p><em type="italic">(Sijđo peividum: skammâmáánu 4. peeivi 2015, Neeta Jääskö) </em></p>
</body></document>