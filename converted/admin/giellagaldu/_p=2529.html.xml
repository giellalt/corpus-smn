<document xml:lang="smn" id="no_id"><header><title>Njuámmootaavdâi äigi | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2016</year><wordcount>284</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2529</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Njuámmootaavdâi äigi</p>
<p>Posted on</p>
<p>by</p>
<p>Neeta Jääskö</p>
<p>Čohčâ já algâtälvi lii njuámmootaavdâi äigi. Maaŋgâlágán <em type="italic">leencuh </em>já <em type="italic">influenssah </em>láá joođoost. Toh <em type="italic">njuámuh </em>ulmuid huámmášhánnáá já forgâ jo älgih <em type="italic">tekkipohčâseh </em>já <em type="italic">uškáseh vuojâdeh </em>. </p>
<p><em type="italic">uškáseh vuojâdeh </em>– <em type="italic">tegu miinii kolmâšijd monâččij roopâst, koolmâs tuárgástit </em></p>
<p><em type="italic">uškes </em>– <em type="italic">tot koolmâs mii mana pirrâ roopâ </em></p>
<p><em type="italic">uškijduđ </em>– <em type="italic">kolmuđ já puosâškyettiđ </em></p>
<p><em type="italic">uškijdum </em>– <em type="italic">kolmum já puosâškuáttám </em></p>
<p><em type="italic">uškijduttiđ </em>– <em type="italic">jieš lii tovâttâm tom, et lii kolmum já puosâškuáttám </em></p>
<p><em type="italic">Kove: Anders Adermark </em></p>
<p>Tavdâmeerhah láá sierâlágáneh sierâ ulmuin. Tavdâmeerhah láá om. <em type="italic">kašnem </em>, mon mield meid tavdâ leevvân ( <em type="italic">riškáttâhnjuámmum </em>), <em type="italic">nuárvui </em>, <em type="italic">tekkipohčâseh </em>, <em type="italic">kumeštâs </em>, <em type="italic">kuorsâttâs </em>já <em type="italic">čudâpoovčâs </em>. </p>
<p><em type="italic">kašneđ </em>– <em type="italic">ko njune šlijvease iärdoo já olmooš possáád nuuvt korrâsávt, et maŋgii čulgâ- já snuolgâkuáškánjâšah riškeh tuohu teehi </em></p>
<p><em type="italic">kašnem </em>– <em type="italic">ton tooimâ nommâ, ko kiinii kašna </em></p>
<p><em type="italic">kašnattâs </em>– <em type="italic">ton nommâ, ko kiinii kašna </em></p>
<p><em type="italic">kašnattâllâđ </em>– <em type="italic">kašneđ maŋgii </em></p>
<p><em type="italic">kašnestuđ </em>– <em type="italic">tubdâđ táárbu kašneđ </em></p>
<p><em type="italic">kuorsâđ </em>– <em type="italic">keččâliđ vuáimálávt olgos vuoiŋâmáin meddâlistiđ snuolgâ teikkâ muide kiäppáin teikkâ čuddust </em></p>
<p><em type="italic">kuorsâstuđ </em>– <em type="italic">tubdâđ táárbu kuorsâđ </em></p>
<p><em type="italic">kuorsâttâs </em>( meid <em type="italic">kuorsâttâh </em>) – <em type="italic">ton nommâ ko kuársá </em></p>
<p><em type="italic">kááhuđ </em>– <em type="italic">kuorsâđ, selvâttiđ čudduu </em></p>
<p><em type="italic">kávádiđ </em>– <em type="italic">kááhuđ ohtii </em></p>
<p><em type="italic">Njuámmoo </em>– adai <em type="italic">kolgotaavdah </em>njuámuh älkkeebeht, jis olmooš <em type="italic">lii kolmuuttâm </em>jieijâs. <em type="italic">Kolmum </em>vyeleed ulmuu <em type="italic">vuástálistemnaavcâid </em>taavdâi vuástá. <em type="italic">Leencu </em>ij kannat tátulávt <em type="italic">njuámuttiđ </em>nubbijd ulmuid adai, jis oro, et <em type="italic">lah puáccáámin </em>, te pääsi pááikán tipšođ jieččâd. Ele vyelgi paargon teikkâ škoovlân taavdâ njuámuttiđ. </p>
<p><em type="italic">Käldeeh: </em></p>
<list><p type="listitem"><em type="italic">Kielâkäldee anarâškielâ juáhus tiervâsvuotâsäänih ( PDF ) </em></p>
<p type="listitem"><em type="italic">Nettidigisäänih </em></p>
</list><p><em type="italic">Koveh: </em></p>
<list><p type="listitem"><em type="italic">Anders Adermark , cough , kevttum CC BY-NC-ND 2.0 -lisenssijn </em></p>
</list><p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Kielâ kukáh</p>
</body></document>
