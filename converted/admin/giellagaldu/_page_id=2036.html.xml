<document xml:lang="smn" id="no_id">
  <header>
    <title>Passivveerbâi suorgiittemnjuolgâdusah | Sámi Giellagáldu</title>
    <genre code="admin"/>
    <author>
      <unknown/>
    </author>
    <wordcount>818</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?page_id=2036</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Passivveerbâi suorgiittemnjuolgâdusah</p>
    <p>Tuhhiittum kielâjuáhus čuákkimist 7.-8.6.2016 (–&gt; pevdikirje )</p>
    <p type="title">Passivsuárgáseh anarâškielâst (Olthuis suorgiittemoopâ mield):</p>
    <list>
      <p type="listitem"><em type="italic">-uđ </em>(2st. verb. km, 3st. v) – <em type="italic">juátkiđ </em>-&gt; <em type="italic">jotkuđ </em>, <em type="italic">puurrâđ </em>-&gt; <em type="italic">purruđ </em>; <em type="italic">lonottiđ </em>-&gt; <em type="italic">lonottuđ </em></p>
      <p type="listitem"><em type="italic">-(â)šuđ, -(á)šuđ </em>– (kiäs. verb) <em type="italic">finniđ -&gt; finnâšuđ </em>, <em type="italic">orniđ -&gt; ornâšuđ </em></p>
      <p type="listitem"><em type="italic">-siđ </em>(lohtâs 2st.veerbâi kievrâs maddui) – <em type="italic">laannjâđ -&gt; lanjâsiđ </em>, <em type="italic">lekkâđ -&gt; lekkâsiđ </em>, miinii tábáhtuvá jiešmeidlist </p>
      <p type="listitem"><em type="italic">-(â)ttâđ, -(i)ttiđ </em>(lohtâs 3st. verbáid) – šoddâđ monnii tooimâ čuosâttâhhân, om. <em type="italic">käskittâttâđ </em>(olmâ tahhee lii illativist: mun <em type="italic">käskittittim </em>pennui) </p>
    </list>
    <p type="title">-uđ</p>
    <p>-uđ-syergis lii uáli táválâš já produktivlâš deverbal passivsyergis. Tot lohtâs sehe parâstaavvâlsâš, parâttesstaavvâlsâš já kiäsásemverbáid.</p>
    <p type="title">2-st. verbâ + -uđ-passiv:</p>
    <p>Syergis lohtâs veerbâ kievrâs maddui já puáđusveerbâst šadda kiäsásemverbâ. Vuossâmuu stavâlân puátih systemaatlâš vookaalnubástusah sehe diftoŋŋáid já ovtâskâs já kuhes vokaláid.</p>
    <list>
      <p type="listitem">Kuhes vookaal vuosmuu já nube stavâlist läävee uánániđ ( <em type="italic">čiehâđ &gt; čieh’huđ, puurrâđ &gt; purruđ </em>), mut motomin uáinoo meid, et 1 .staavvâl kuhes vookaal piso kukken ( <em type="italic">čäälliđ &gt; čaalluđ </em>) teikkâ 2. staavvâl kuhes vookaal uánnán já vuod 1. staavvâl vookaal kukko ( <em type="italic">kođđeeđ &gt; kuuđđuđ </em>). Kuhes vookaal uánánem lii normâ. Meiddei kuhes diftoŋ uánnán. </p>
      <p type="listitem">Kukkom kievrâs tääsi itá passiivsuorgiittâs konsonantkuávdážân, jis aktiiv veerbâst lii ohtuunis konsonant kievrâs tääsist (kei <em type="italic">čiehâđ, jyehiđ </em>). </p>
    </list>
    <p>
      <em type="bold">aktiv </em>
    </p>
    <p>
      <em type="bold">passivsuorgiittâs </em>
    </p>
    <p>
      <em type="bold">passiv ol. 3.p. </em>
    </p>
    <p>
      <em type="bold">huám. </em>
    </p>
    <p>
      <em type="bold">cicceđ </em>
    </p>
    <p>ciccuđ</p>
    <p>ciccoo</p>
    <p>
      <em type="bold">čiehâđ </em>
    </p>
    <p>čieh’huđ</p>
    <p>čiäh’hoo</p>
    <p>kukkom kievrâs tääsi</p>
    <p>
      <em type="bold">cuvnâđ </em>
    </p>
    <p>cuvnuđ</p>
    <p>covnoo</p>
    <p>
      <em type="bold">estiđ </em>
    </p>
    <p>estuđ</p>
    <p>iäs’too</p>
    <p>
      <em type="bold">juát’kiđ </em>
    </p>
    <p>jotkuđ</p>
    <p>juát’koo</p>
    <p>
      <em type="bold">jyehiđ </em>
    </p>
    <p>juoh’huđ</p>
    <p>juáh’hoo</p>
    <p>kukkom kievrâs tääsi</p>
    <p>
      <em type="bold">kavnâđ </em>
    </p>
    <p>kavnuđ</p>
    <p>kávnoo</p>
    <p>
      <em type="bold">kevttiđ </em>
    </p>
    <p>kevttuđ</p>
    <p>kiäv’ttoo</p>
    <p>
      <em type="bold">kuullâđ </em>
    </p>
    <p>kulluđ</p>
    <p>kulloo</p>
    <p>
      <em type="bold">kyeđđiđ </em>
    </p>
    <p>kuođ’đuđ</p>
    <p>kuáđ’đoo</p>
    <p type="title">3-st. verbâ + -uđ-passiv:</p>
    <p>Syergis lohtâs veerbâ kievrâs, kuhomettumis já uánnánmettumis maddui. Suorgiittâs lii vo-maadâ kiäsásemverbâ. Ovdâmeerhah:</p>
    <p>a</p>
    <p>
      <em type="bold">ktiv </em>
    </p>
    <p>
      <em type="bold">passivsuorgiittâs </em>
    </p>
    <p>
      <em type="bold">passiv ol. 3. p. </em>
    </p>
    <p>
      <em type="bold">huám. </em>
    </p>
    <p>
      <em type="bold">čuhčâdiđ </em>
    </p>
    <p>čuhčâduđ</p>
    <p>čuhčâduvvoo</p>
    <p>siämmáámuđusâš denom. transl.</p>
    <p>
      <em type="bold">hävdidiđ </em>
    </p>
    <p>hävdiduđ</p>
    <p>hävdiduvvoo</p>
    <p>
      <em type="bold">lonottiđ </em>
    </p>
    <p>lonottuđ</p>
    <p>lonottuvvoo</p>
    <p>
      <em type="bold">vuá’đudiđ </em>
    </p>
    <p>vuá’</p>
    <p>
      <em type="bold">đ </em>
    </p>
    <p>uduđ</p>
    <p>vuá’</p>
    <p>
      <em type="bold">đ </em>
    </p>
    <p>uduvvoo</p>
    <p>denom. transl.</p>
    <p>
      <em type="italic">vuá’ đ uduđ – vuá’ đ udu v á </em>
    </p>
    <p>
      <em type="bold">máttááttiđ </em>
    </p>
    <p>máttááttuđ</p>
    <p>máttááttuvvoo</p>
    <p>
      <em type="bold">ma’vsâttiđ </em>
    </p>
    <p>ma’vsâttuđ</p>
    <p>ma’vsâttuvvoo</p>
    <p type="title">Huámmášumeh</p>
    <p>Parâttesstaavvâlveerbâi <em type="italic">-uđ </em>-passiv puáhtá eromâš älkkeht siähániđ eres suorgiittâsâiguin. Talle ferttee suogârdâllâđ suorgiittâs ráhtus já merhâšume peht, mon juávkun verbâ jiešalnees kulá. Ovdâmeerhah passivhaamijd sulâstittee suorgiittâsâin: </p>
    <p>– <em type="italic">stuđ </em>: <em type="italic">uá’đistuđ </em>, <em type="italic">ka’šnestuđ, kužâstuđ </em>jna. iä lah passivveerbah peic desideretivveerbah moh kovvejeh enâmustáá monnii rumâšlii táárbu šoddâm. Iäruttâs passivsuorgiittâsân kávnoo merhâšumeest. </p>
    <p><em type="italic">-duđ </em>– já <em type="italic">-luđ </em>-loppâsiih v-kiäsásemveerbah láá tävjimustáá denominal translativsuorgiittâsah ( <em type="italic">čuol’mâ &gt; čuol’mâduđ, jäävvil &gt; jävilduđ, mecci &gt; mecciluđ </em>) mut toh pyehtih leđe meid subitiv- (- <em type="italic">liđ </em>) teikkâ translativveerbâst (- <em type="italic">diđ </em>) rahtum passiveh ( <em type="italic">čuol’mâdiđ &gt; čuol’mâduđ </em>). </p>
    <p><em type="italic">-ttuđ </em>–loppâsiih v-kiäsásemveerbah pyehtih leđe sehe karitivveerbah ( <em type="italic">kunnâ &gt; kunâttuđ – kunâttuvá </em>) teikkâ 3-staavvâlsii kausativveerbâ passivsuorgiittâs ( <em type="italic">kunâttiđ &gt; kunâttuđ – kunâttuvvoo </em>). </p>
    <p type="title">Räjitábáhtusah</p>
    <p><em type="italic">vittáduđ </em>-veerbâ puáhtá suorgiittemopâlávt jurdâččiđ sehe denominal translativverbân <em type="italic">vittá + duđ </em>já passivverbân <em type="italic">vittádiđ + uđ </em>. Meiddei <em type="italic">vuá’đuduđ </em>-veerbâ puáhtá jurdâččiđ sehe -uđ passivin já translativin: <em type="italic">vuá’đudiđ </em>+ <em type="italic">uđ </em>(ol. 3. p. <em type="italic">vuá’đuduvvoo </em>) teikkâ <em type="italic">vuá’đu </em>+ <em type="italic">duđ </em>(ol.3.p. <em type="italic">vuá’đuduvá </em>). Taat juávkku váátá-uv lasetutkâmuš. </p>
    <p type="title">Kiäsásemverbâ já -uđ-passiv:</p>
    <p>Passiv ráhtoo aktivveerbâ indikativ preesens ol. 3. persovn sujâttemmaddust já návt rahtum verbáid šadda j-maadâ:</p>
    <list>
      <p type="listitem">orniđ &gt; uár’nejuđ (o -&gt; uá): <em type="italic">Ton lasseen säämi muusikkuávdáš tuárju meid uđđâ sämimuusik máttááttâs já uár’nee máttáátteijei škovlim sämimusikist. </em><em type="italic">Ijâttes ijjâ lii algâaalmugij muusiktábáhtus, mii uár’nejuvvoo Anarist. </em></p>
      <p type="listitem">salttiđ &gt; sälttejuđ (a -&gt; ä): <em type="italic">Matti iššeed ááhu já sälttee kuolijd. Spihâkyele ij koolgâ luoddiđ pic ubâ kyeli oivijnis sälttejuvvoo . </em></p>
      <p type="listitem">tuom’miđ &gt; tyem’mejuđ (uo -&gt; ye): <em type="italic">Vuoigâdvuođâs mield sun tyem’mee aalmugijd. Toh, maid mii Hiärrá Jeesus Kristus ciälkká Markus majemuu lovvoost: <span type="quote">“Kote osko já kástoo, tot piäluštuvá, mut kote ij osko, tot tyem’mejuvvoo káđuttâsân.”</span> </em></p>
    </list>
    <p type="title">-(â)šuđ, -(á)šuđ</p>
    <p>Syergis lohtâs kiäsásemveerbâi kuhesvookaallâš maddui (MLO Suorgiittemoppâ). Ovdâmeerhah:</p>
    <list>
      <p type="listitem">
        <em type="italic">orniđ &gt; ornâšuđ </em>
      </p>
      <p type="listitem">
        <em type="italic">finniđ &gt; finnâšuđ </em>
      </p>
    </list>
    <p type="title">–(á)šuđ vs. –(â)šuđ:</p>
    <list>
      <p type="listitem"><em type="italic">-(â)šuđ </em>avžuuttuvvoo, mut ääši kalga tutkâđ eenâb suorgiittemoopâ peln. </p>
      <p type="listitem"><em type="italic">–(á)šuđ </em>itá motomijn saanijn spiehâstâhhân, om <em type="italic">. olášuđ </em>. </p>
    </list>
    <p type="title">Huámmášumeh</p>
    <p>Kannat huámmášiđ taan-uv juávhu puotâ, ete puoh – <em type="italic">šuđ </em>-loppâsiih v-kiäsásemveerbah iä lah passiveh, peic toh pyehtih leđe meiddei denominal translativveerbah (adai suorgiittâs maadâ lii 2-st. noomin ige verbâ), main lii monnii ääši jiešvuođâ muttum, javkkâm teikkâ šoddâm merhâšume. Ovdâmeerhah: <em type="italic">tu r ešuđ ~ turrâšuđ &lt; tu r e </em>(MLO Suorgiittemoppâ), <em type="italic">liev’lâšuđ &lt; liev’lâ </em>, <em type="italic">kelâšuđ &lt; kee l i </em>, <em type="italic">o l ášuđ &lt; o l es </em>(MLO sänikirje). </p>
    <p>Motomijd saanijd puáhtá jurdâččiđ sehe passivin ete denominal translativ, om. surmâšuđ: <em type="italic">surmiđ + -(â)šuđ </em>(passiv), teikkâ <em type="italic">sorme + -(â)šuđ </em>(transl.). </p>
    <p type="title">-siđ</p>
    <p>Lohtâs 2-st. veerbâi kievrâs maddui. Jis maddust lii sehe kuhes vookaal já kuhes konsonant, kuohtuuh uánáneh suorgitmist: <em type="italic">laannjâđ &gt; la nj âsiđ </em>, <em type="italic">čoonnâđ &gt; čo n âsiđ, </em><em type="italic">kuorrâđ &gt; kuo’ r âsiđ </em>. 2. staavvâl <em type="italic">i/e </em>muttoo <em type="italic">á </em>:n: <em type="italic">jyehiđ &gt; juá’hásiđ </em>. </p>
    <p type="title">-(â)ttâđ, -(i)ttiđ</p>
    <p><em type="italic">-âttâđ </em>/ <em type="italic">-ittiđ </em>-syergis lohtâs 3-staavvâlsijd verbáid. Suorgitmist sänimaadâ ij nubástuu. Suorgiittum veerbâin lii merhâšume, et subjekt lii šoddâm monnii tavo čuosâttâhhân. </p>
    <p type="title">i vâi â, –(â)ttâđ vâi -(tt)âttâđ:</p>
    <p><em type="italic">-(â)ttâđ </em>lii táválub ko –( <em type="italic">i)ttiđ </em>, já ton keežild tot avžuuttuvvoo vuosâsajasávt. Suorgiittemkuállus puáhtá tulkkuđ kyevtináál: 2-st. veerbâst suorgit vistig kausativveerbâ já tast passivveerbâ om. <em type="italic">käskiđ &gt; kä’skittiđ &gt; kä’skittâttâđ (-âttâđ </em>), teikkâ suorgit njuolgist vuáđusäänist passivverbân <em type="italic">käskiđ &gt; kä’skittâttâđ (-ttâttâđ) </em>. </p>
  </body>
</document>
