<document xml:lang="smn" id="no_id"><header><title/><genre code="admin"/><author><unknown/></author><year>2016</year><wordcount>4126</wordcount><conversion_status type="standard"/><availability><license type="standard"/></availability><origFileName>http://www.giella.org/wp-content/uploads/2016/06/pevdikirje-2016-06.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">PEVDIKIRJE </em></p>
<p><em type="bold">SÄÄMI KIELÂKÄLDEE (SÁMI GIELLAGÁLDU) ANARÂŠKIELÂ KIELÂJUÁVUS </em></p>
<p><em type="bold">Äigi </em>7.-8.6. 2016 tijme 9.00 - 17.00 </p>
<p><em type="bold">Saje </em>Sajos, Sisti (3.kerdi), Aanaar </p>
<p><em type="bold">Mieldi </em></p>
<p>Petter Morottaja kielâjuáhus saavâjođetteijee</p>
<p>Marja-Liisa Olthuis kielâjuáhus jeessân</p>
<p>Anna Morottaja kielâjuáhus jeessân</p>
<p>Matti Valle äššitobdee</p>
<p>Matti Morottaja äššitobdee</p>
<p>Ilmari Mattus äššitobdee</p>
<p>Miina Seurujärvi kielâpargee</p>
<p>Neeta Jääskö kielâpargee</p>
<p><em type="bold">Čuákkimääših: </em>1§ Čuákkim lekkâm 2§ Čuákkim lavâlâšvuođâ já meridemváldálâšvuođâ tuhhiittem 3§ Pevdikirje tärhistem 4§ Äššilisto tuhhiittem 5§ Anarâškielâ passivveerbâi suorgiittem 6§ Anarâškielâ relativpronomineh já toi kevttim 7§ Anarâškielâ interjektioh 8§ Anarâškielâ konjuŋktioh 9§ Kejâstâh historjásäniliiston 13§ Eres ääših 14§ Tiättun 15§ Čuákkim lopâttem <em type="bold">1 § ČUÁKKIM LEKKÂM </em></p>
<p>Saavâjođetteijee leehâi čuákkim tijme 9.17. <em type="bold">2 § ČUÁKKIM LAVÂLÂŠVUOĐÂ JÁ MERIDEMVÁLDÁLÂŠVUOĐÂ </em></p>
<p><em type="bold">TUHHIITTEM </em></p>
<p>Čuákkim lii lavâlâš já meridemváldálâš. <em type="bold">3 § PEVDIKIRJE TÄRHISTEM </em></p>
<p>Pevdikirje tärhistuvvoo čuákkim maŋa oovtâst. <em type="bold">4 § ÄŠŠILISTO TUHHIITTEM </em></p>
<p>Äššilisto tuhhiittui. <em type="bold">5§ ANARÂŠKIELÂ PASSIVVEERBÂI SUORGIITTEM </em><em type="bold">IÄVTUTTÂS: </em>Čuákkim totká passivveerbâi suorgiittem já almostit suorgiittemnjuolgâdusâid. <em type="bold">MIÄRÁDÂS: </em>Čuákkim tuhhiittij suorgiittemnjuolgâdusâid nubástusâiguin. Pevdikirje labdosin meid excel-tavlustâh passivveerbâin. </p>
<p>PASSIVVEERBÂI SUORGIITTEMNJUOLGÂDUSAH</p>
<p>Passivsuárgáseh anarâškielâst (Olthuis suorgiittemoopâ mield):  <em type="bold">-uđ </em>(2st. verb. km, 3st. v) – <em type="italic">juátkiđ </em>-&gt; <em type="italic">jotkuđ </em>, <em type="italic">puurrâđ </em>-&gt; <em type="italic">purruđ </em>; <em type="italic">lonottiđ </em>-&gt; <em type="italic">lonottuđ </em> <em type="bold">-(â)šuđ, -(á)šuđ </em>– (kiäs. verb) <em type="italic">finniđ -&gt; finnâšuđ </em>, <em type="italic">orniđ -&gt; ornâšuđ </em> <em type="bold">-siđ </em>(lohtâs 2st.veerbâi kievrâs maddui) – <em type="italic">laannjâđ -&gt; lanjâsiđ </em>, <em type="italic">lekkâđ -&gt; lekkâsiđ </em>, miinii tábáhtuvá jiešmeidlist  <em type="bold">-(â)ttâđ, -(i)ttiđ </em>(lohtâs 3st. verbáid) – šoddâđ monnii tooimâ čuosâttâhhân, om. <em type="italic">käskittâttâđ </em>2-st. verbâ + -uđ-passiv: </p>
<p>Syergis lohtâs veerbâ kievrâs maddui já puáđusveerbâst šadda kiäsásemverbâ. Vuossâmuu stavâlân puátih systemaatlâš vookaalnubástusah sehe diftoŋŋáid já ovtâskâs já kuhes vokaláid.  Kuhes vookaal vuosmuu já nube stavâlist läävee uánániđ ( <em type="italic">čiehâđ &gt; čieh’huđ, puurrâđ &gt; </em><em type="italic">purruđ </em>), mut motomin uáinoo meid, et 1 .staavvâl kuhes vookaal piso kukken ( <em type="italic">čäälliđ &gt; čaalluđ </em>) teikkâ 2. staavvâl kuhes vookaal uánnán já vuod 1. staavvâl vookaal kukko ( <em type="italic">kođđeeđ &gt; kuuđđuđ </em>). Kuhes vookaal uánánem lii normâ. Meiddei kuhes diftoŋ uánnán.  Kukkom kievrâs tääsi itá passiivsuorgiittâs konsonantkuávdážân, jis aktiiv veerbâst lii ohtuunis konsonant kievrâs tääsist (kei <em type="italic">čiehâđ, jyehiđ </em>). </p>
<p>AKTIV</p>
<p>PASSIVSUORGIITTÂS PASSIV OL. 3.P.</p>
<p>HUÁM.</p>
<p><em type="bold">CICCEĐ </em>ciccuđ ciccoo </p>
<p><em type="bold">ČIEHÂĐ </em>čieh’huđ čiäh’hoo kukkom kievrâs tääsi </p>
<p><em type="bold">CUVNÂĐ </em>cuvnuđ covnoo </p>
<p><em type="bold">ESTIĐ </em>estuđ iäs’too </p>
<p><em type="bold">JUÁT’KIĐ </em>jotkuđ juát’koo </p>
<p><em type="bold">JYEHIĐ </em>juoh’huđ juáh’hoo kukkom kievrâs tääsi </p>
<p><em type="bold">KAVNÂĐ </em>kavnuđ kávnoo </p>
<p><em type="bold">KEVTTIĐ </em>kevttuđ kiäv’ttoo </p>
<p><em type="bold">KUULLÂĐ </em>kulluđ kulloo </p>
<p><em type="bold">KYEĐĐIĐ </em>kuođ’đuđ kuáđ’đoo 3-st. verbâ + -uđ-passiv: Syergis lohtâs veerbâ kievrâs, kukkomettumis já uánnánmettumis maddui. Suorgiittâs lii vo-maadâ kiäsásemverbâ. Ovdâmeerhah: </p>
<p>AKTIV</p>
<p>PASSIVSUORGIITTÂS PASSIV OL. 3. P. HUÁM.</p>
<p><em type="bold">ČUHČÂDIĐ </em>čuhčâduđ čuhčâduvvoo siämmáámuđusâš denom. transl. </p>
<p><em type="bold">HÄVDIDIĐ </em>hävdiduđ hävdiduvvoo </p>
<p><em type="bold">LONOTTIĐ </em>lonottuđ lonottuvvoo </p>
<p><em type="bold">VUÁ’ĐUDIĐ </em>vuá’ <em type="bold">đ </em>uduđ vuá’ <em type="bold">đ </em>uduvvoo denom. transl. vuá’ <em type="bold">đ </em>uduđ - vuá’ <em type="bold">đ </em>udu <em type="bold">v </em>á </p>
<p><em type="bold">MÁTTÁÁTTIĐ </em>máttááttuđ máttááttuvvoo </p>
<p><em type="bold">MA’VSÂTTIĐ </em>ma’vsâttuđ ma’vsâttuvvoo </p>
<p>Huámmášumeh Parâttesstaavvâlveerbâi <em type="italic">-uđ </em>-passiv puáhtá eromâš älkkeht siähániđ eres suorgiittâsâiguin. Talle ferttee suogârdâllâđ suorgiittâs ráhtus já merhâšume peht, mon juávkun verbâ jiešalnees kulá. Ovdâmeerhah passivhaamijd sulâstittee suorgiittâsâin: <em type="bold">-duđ </em>- já <em type="bold">-luđ </em>-loppâsiih v-kiäsásemveerbah láá tävjimustáá denominal translativsuorgiittâsah ( <em type="italic">čuol’mâ &gt; čuol’mâduđ, jäävvil &gt; jävilduđ, mecci &gt; mecciluđ </em>) mut toh pyehtih leđe meid subitiv- (- <em type="italic">liđ </em>) teikkâ translativveerbâst (- <em type="italic">diđ </em>) rahtum passiveh ( <em type="italic">čuol’mâdiđ &gt; čuol’mâduđ </em>). <em type="bold">-ttuđ </em>–loppâsiih v-kiäsásemveerbah pyehtih leđe sehe karitivveerbah ( <em type="italic">kunnâ &gt; kunâttuđ - kunâttuvá </em>) teikkâ 3-staavvâlsii kausativveerbâ passivsuorgiittâs ( <em type="italic">kunâttiđ &gt; kunâttuđ - kunâttuvvoo </em>). </p>
<p>Räjitábáhtusah <em type="italic">vittáduđ </em>-veerbâ puáhtá suorgiittemopâlávt jurdâččiđ sehe denominal translativverbân <em type="italic">vittá + duđ </em>já passivverbân <em type="italic">vittádiđ + uđ </em>. Meiddei <em type="italic">vuá’đuduđ </em>-veerbâ puáhtá jurdâččiđ sehe -uđ passivin já translativin: <em type="italic">vuá’đudiđ </em>+ <em type="italic">uđ </em>(ol. 3. p. <em type="italic">vuá’đuduvvoo </em>) teikkâ <em type="italic">vuá’đu </em>+ <em type="italic">duđ </em>(ol.3.p. <em type="italic">vuá’đuduvá </em>). Taat juávkku váátá-uv lasetutkâmuš. </p>
<p>Kiäsásemverbâ já -uđ-passiv: Passiv ráhtoo aktivveerbâ indikativ preesens ol. 3. persovn sujâttemmaddust já návt rahtum verbáid šadda j-maadâ:  <em type="italic">orniđ &gt; uár’nejuđ </em>(o -&gt; uá): </p>
<p><em type="italic">Ton lasseen säämi muusikkuávdáš tuárju meid uđđâ sämimuusik máttááttâs já uár’nee máttáátteijei škovlim sämimusikist. </em><em type="italic">Ijâttes ijjâ lii algâaalmugij muusiktábáhtus, mii uár’nejuvvoo Anarist. </em> <em type="italic">salttiđ &gt; sälttejuđ </em>(a -&gt; ä): </p>
<p><em type="italic">Matti iššeed ááhu já sälttee kuolijd. Spihâkyele ij koolgâ luoddiđ pic ubâ kyeli oivijnis sälttejuvvoo. </em> <em type="italic">tuom’miđ &gt; tyem’mejuđ </em>(uo -&gt; ye): </p>
<p><em type="italic">Vuoigâdvuođâs mield sun tyem’mee aalmugijd. Toh, maid mii Hiärrá Jeesus Kristus ciälkká Markus majemuu lovvoost: <span type="quote">“Kote osko já kástoo, tot piäluštuvá, mut kote ij osko, tot tyem’mejuvvoo káđuttâsân.”</span> </em>-(â)šuđ, -(á)šuđ Syergis lohtâs kiäsásemveerbâi kuhesvookaallâš maddui (MLO Suorgiittemoppâ). Ovdâmeerhah:  <em type="italic">orniđ &gt; ornâšuđ </em> <em type="italic">finniđ &gt; finnâšuđ </em></p>
<p>Huámmášumeh Kannat huámmášiđ taan-uv juávhu puotâ, ete puoh – <em type="italic">šuđ </em>-loppâsiih v-kiäsásemveerbah iä lah passiveh, peic toh pyehtih leđe meiddei denominal translativveerbah (adai suorgiittâs maadâ lii 2-st. noomin ige verbâ), main lii monnii ääši jiešvuođâ muttum, javkkâm teikkâ šoddâm merhâšume. Ovdâmeerhah: tu r ešuđ ~ turrâšuđ &lt; tu r e (MLO Suorgiittemoppâ), <em type="italic">liev’lâšuđ &lt; liev’lâ </em>, kelâšuđ &lt; kee l i , o l ášuđ &lt; o l es (MLO sänikirje). </p>
<p>Motomijd saanijd puáhtá jurdâččiđ sehe passivin ete denominal translativ, om. surmâšuđ: <em type="italic">surmiđ + -(â)šuđ </em>(passiv), teikkâ <em type="italic">sorme + -(â)šuđ </em>(transl.). -siđ Lohtâs 2-st. veerbâi kievrâs maddui. Jis maddust lii sehe kuhes vookaal já kuhes konsonant, kuohtuuh uánáneh suorgitmist: laannjâđ &gt; la nj âsiđ , čoonnâđ &gt; čo n âsiđ, kuorrâđ &gt; kuo’ r âsiđ . 2. staavvâl <em type="italic">i/e </em>muttoo <em type="italic">á </em>:n: <em type="italic">jyehiđ &gt; juá’hásiđ </em>. -(â)ttâđ, -(i)ttiđ <em type="italic">-âttâđ </em>/ <em type="italic">-ittiđ </em>-syergis lohtâs 3-staavvâlsijd verbáid. Suorgitmist sänimaadâ ij nubástuu. Suorgiittum veerbâin lii merhâšume, et subjekt lii šoddâm monnii tavo čuosâttâhhân. <em type="bold">i vâi â, –(â)ttâđ vâi -(tt)âttâđ: </em><em type="italic">-(â)ttâđ </em>lii táválub ko –( <em type="italic">i)ttiđ </em>, já ton keežild tot avžuuttuvvoo vuosâsajasávt. Suorgiittemkuállus puáhtá tulkkuđ kyevtináál: 2-st. veerbâst suorgit vistig kausativveerbâ já tast passivveerbâ om. <em type="italic">käskiđ &gt; kä’skittiđ &gt; kä’skittâttâđ (-âttâđ </em>), teikkâ suorgit njuolgist vuáđusäänist passivverbân <em type="italic">käskiđ &gt; kä’skittâttâđ (-ttâttâđ) </em>. </p>
<p><em type="italic">Saavâjođetteijee meridij purâdempuudâ tme 13:17-14:15. </em><em type="bold">6§ ANARÂŠKIELÂ RELATIVPRONOMINEH JÁ TOI KEVTTIM </em><em type="bold">IÄVTUTTÂS: </em>Čuákkim čáálá pajas ravvuid maht já kost tiätu relativpronominijd puáhtá kevttiđ já eromâsávt čielgee mast-kost sehe moos-kuus saanij kevttimohtâvuođâid. <em type="bold">MIÄRÁDÂS: </em>Čuákkim hammij ja tuhhiittij ravvuid relativpronominij kevttimist. </p>
<p>Uánádâsah: PM – Petter Morottaja; MM – Matti Morottaja; MV – Matti Valle; MLO – Marja-Liisa Olthuis.  <em type="bold">kii </em> <em type="bold">mii </em> <em type="bold">mondie’t </em> <em type="bold">kote </em> <em type="bold">kotemuš, kuábáš </em>já ko-maddust hämmejum:  <em type="bold">kost </em> <em type="bold">kuus </em> <em type="bold">kogo, kuál </em> <em type="bold">kuás </em></p>
<p>Kii kiävttoo ulmust já tot sojá puoh sajehaamijn. oovtâloho maaŋgâloho nominativ kii kiäh genetiv kiän kiäi akkusativ kiäm kiäid illativ kiäs kiäid lokativ kiäst kiäin komitativ kiäin kiäiguin abessiv kiänttáá kiäittáá essiv kenen partitiv keđe </p>
<p>Mii kiävttoo siämmáánáál ko <em type="italic">kii </em>, mut čuujoot eres aššijd ko ulmuid, nuuvtko elleid já iäluttes tiŋgáid. Tot meiddei sojá puoh sajehaamijn. oovtâloho maaŋgâloho nominativ mii moh genetiv mon moi akkusativ maid, mon maid illativ moos moid lokativ mast main komitativ moin moiguin abessiv monttáá moittáá essiv manen partitiv mađe </p>
<p><em type="italic">Tot mondiet mun valdim ääši äššiliiston lâi ko... Mun jiem lah kavnâm maiden mondiet Piäkká kolgâččij tuommiittâttâđ. Mij ep ibbeerd mondiet Immeel ij lyešti mii ráávhun. Uáivádum viežžei čielgejuvvoo, mondiet sun ij pyevti párnáid viežžâđ. Mun tiäđám mondiet mun nievdim nuuvt fasteeht krokodiilist. </em></p>
<p>Relativpronominin:</p>
<p><em type="italic">Iiđeedpitá maŋa puáissejim kaavpugân tađe várás, mondiet mun lijjim-uv Helsigân puáttám. </em></p>
<p>Kote kiävttoo ulmust teikkâ motomin ellein já iäluttes tiiŋgâin. Tast lii mottoomverd ‘kiinii teikkâ miinii monnii juávhust’ –merhâšume. Talle ko lii saahâ ulmuin, te tot lii táválub ko <em type="italic">kii </em>talle ko tot lii nominativ saajeest. <em type="italic">Kote </em>sujâttem vist ij lah táválâš, já eres soojijn kevttih pyerebeht <em type="italic">kii </em>-sääni sujâttum haamijd. (Meiddei: Itkonen, ILWB I, s. 381.) <em type="italic">Kote </em>negaatio lii <em type="italic">kotteen </em>: <em type="italic"><span type="quote">“Jiem lah kotteen maailmist uáinám nuuvt stuorrâ soorvâ.”</span> </em>oovtâloho maaŋgâloho nominativ kote kođeh genetiv kođe kuuđij akkusativ kođe kuuđijd illativ kotán kuuđijd lokativ koođeest kuuđijn komitativ kuuđijn kuđijguin abessiv kođettáá kuđijttáá essiv kotteen partitiv kotteed </p>
<p>Kii <em type="bold">já kote </em><em type="bold">viärdádâllâm (uálgispeln pođoi jesânij kommenteh): </em></p>
<p><em type="italic">Tot olmooš, kote puátá itten </em><em type="italic">Tot olmooš, kii puátá itten </em></p>
<p><em type="italic">Mun oinim kaandâ, kote speelâi jyelgipáálu Mun oinim kaandâ, kii speelâi jyelgipáálu </em></p>
<p><em type="italic">Pállu roovâi nieidâ kuuvl, kote čievčâstij tom maassâd Pállu roovâi nieidâ kuuvl, kii čievčâstij tom maassâd </em></p>
<p>Täin celkkuin <em type="italic">kote </em>lii pyereeb, mut lii meid merhâšumeiäru: <em type="italic">kote </em>väljee mottoom juávhu siste. </p>
<p>Kote <em type="bold">-pronomin koŋruens: </em></p>
<p>Tágárijn celkkuin, main relativpronomin kolgâččij leđe suuijâm häämist, ij táválávt kevttuu <em type="italic">kote </em>; ton saajeest kiävttojeh <em type="italic">kii </em>-pronomin sujâttemhäämih. (Huám. Viärdádâlmist ij lamaš fáárust <em type="italic">kote puátih </em>teikkâ <em type="italic">kote čalmelaasah </em>.) </p>
<p><em type="bold">Mii já kote viärdádâllâm </em></p>
<p><em type="bold">Kevttim ellein: </em></p>
<p><em type="italic">Tot ellee, mii porá suoinijd.. Tot ellee, kote porá suoinijd.. </em></p>
<p>Kuábáš-uv lii tuhhiittettee, tain lii tuše merhâšumeiäru. “ <em type="italic">Ellee, mii” </em>čuujoot eenâb-uv elleešlaajân almolávt, <em type="italic">kote </em>vist väljee monnii juávhust tiätu ellee. Om. “ <em type="italic">Tuot ellee kote porá suoinijd lii vierccâ já iäráseh láá saavzah.” </em></p>
<p><em type="bold">Kevttim iäluttes tiiŋgâin: </em></p>
<p><em type="italic">Mun leggistim keeđgi, kote cuovkkij ááhu čalmelaasâid. Mun leggistim keeđgi, mii cuovkkij ááhu čalmelaasâid. </em><em type="italic"><span type="quote">“Ij teividâmgin ko seibikiäčán, kote tastmaŋa čápudij.”</span> </em>(Iisakki Mannermaa, Itkonen ILWB I) </p>
<p>Meiddei taah celkkuuh pyehtih leđe tuhhiittetteeh. <em type="italic">Kote </em>ij lah čielgâsávt räijejum ulmui teikkâ ellei várás, já tast oro lemin čujotteijee, iärutteijee toimâ (monnii juávhust). </p>
<p><em type="bold">Kotemuš </em></p>
<p>Kotemuš lii koijâdeijee pronomin (interrogativpronomin), mii meerhâš ‘kii, mii tiätu juávhust’. oovtâloho maaŋgâloho nominativ kotemuš kotemuuh genetiv kotemuu kotemui akkusativ kotemuu kotemuid illativ kotemužân kotemuid lokativ kotemuust kotemuin komitativ kotemuin kotemuiguin abessiv kotemuuttáá kotemuittáá essiv kotemužžân partitiv kotemužžâd </p>
<p><em type="italic">Šiljoost lijjii čokkáámin čiččâm kandâd já eeči koijâdij: <span type="quote">“Kotemuš suhá muu rasta juuvâ”</span>. Eeči ij tiättám, ete kotemuš suvdá rasta juuvâ. </em><em type="italic"><span type="quote">“Leggistop, kotemuš teivid tuom suávváá.”</span> </em>(Aili Paadar) </p>
<p>Kuábáš kiävttoo suomâkielâ ‘kumpi’ vaastân. Variaatioh láá <em type="italic">kuábbáš, kuábâš </em>já <em type="italic">kuábbâš </em>. Tot puáhtá toimâđ meid relativpronominin. oovtâloho maaŋgâloho nominativ kuábáš kuáb’bááh genetiv kuáb’báá kuáb’bái akkusativ kuáb’báá kuáb’báid illativ kuábážân kuáb’báid lokativ kuáb’báást kuáb’báin komitativ kuáb’báin kuáb’báiguin abessiv kuáb’bááttáá kuáb’báittáá essiv kuábážin partitiv kuábážid </p>
<p><em type="italic">Tot kuábáš teivid kyeimis káálun njuoláin finnee Sigá kálgunis. Tot kuábbáá njuolâ teivid... </em></p>
<p><em type="italic">Saavâjođetteijee lopâttij čuákkim tme 17:00 já meridij juátkiđ 8.6. tme 9:00. </em></p>
<p><em type="italic">Saavâjođetteijee leehâi čuákkim 8.6. tme 9:15. Kieđâvuššâm jotkui 6 §:st. </em></p>
<p>Mast <em type="bold">vâi kost </em>? </p>
<p><em type="italic">Kost </em>čuujoot koŋkreetlâš, eennâmtieđâlii sajan. Jis lii kuittâg saahâ om. monnii tiätu rákánâsâst, lágádâsâst teikkâ eres räijejum ääšist, lii pyereeb kevttiđ <em type="italic">mast </em>. <em type="italic">Mast </em>čuujoot ääši eres jiešvuođáid ko eennâmtieđâlâš sajan. </p>
<p><em type="italic">Mij ijjâdijm táálust, kost ain ovdil-uv laavijm ijjâdiđ. </em> táálu merhâšuumeest ‘tila’, ij ‘rakânâs’. <em type="italic">Mun šoddim Avelist, kost aassim maŋgâ ive. </em> koččâmuš eennâmtieđâlii saajeest. <em type="italic">Mun eellim siijdâst, mast lâi omâs nommâ. </em> saahâ lii siijdâ jiešvuođâst, ij eennâmtieđâlii saajeest. <em type="italic">Taahân taat lii taat njargâ mast must lii joddee. </em> eenâb ko eennâmtieđâlii saajeest koččâmuš lii njaargâ häämist teikkâ eres jiešvuođâin (mon keežild joddee lii pieijum eidu toos). <em type="italic">Viežâbâ munjin tom kirje, mast lii Aikio suuvâst šiev čaalâ. </em> koččâmuš ij čielgâsávt lah eennâmtieđâlii saajeest. </p>
<p>Motomin ij lah čielgâs, et jo-uv <em type="italic">kost </em>teikkâ <em type="italic">mast </em>ličij njuolgist olmânáál, mut koččâmušâst sáttá leđe tuše merhâšumeiäru (ađai lii-uv juurdâ tiäduttiđ eennâmtieđâlii saje vâi mottoom eres jiešvuođâ). </p>
<p><em type="italic">Talle sijdâ jurgâluvvoo ain taggaar kuávlun, kost lii šiev kuáttum. </em> tiädut eennâmtieđâlii saje <em type="italic">Talle sijdâ jurgâluvvoo ain taggaar kuávlun, mast lii šiev kuáttum. </em>tiädut monnii eres jiešvuođâ </p>
<p><em type="italic">Mii lâi tot kuávlu mast lâi nuuvt suámálâš nommâ? Mii lâi tot kuávlu, kost lâi nuuvt vaigâd jotteeđ? </em></p>
<p><em type="bold">Kogo já kuál </em></p>
<p><em type="italic">Kogo </em>heivee meiddei motomin <em type="italic">kost </em>synonymin, mutâ tot lii tärkkilub. <em type="italic">Kogo </em>puáhtá raijiđ tom moos <em type="italic">kost </em>čuujoot; <em type="italic">kogobeht </em>puáhtá leđe val täärhib. </p>
<p><em type="italic">Kost lii veeččir? Tobbeen kost láá eres-uv tyejipiergâseh. / Tobbeen kogo láá eres-uv ... Taa lii njargâ, kogo must lii joddee </em>. <em type="italic">Mun čááitám taan káártást tom saje kogo mun lam pivdám. </em></p>
<p><em type="italic">Kuál </em>merhâšume lii alda <em type="italic">kogo </em>, mutâ vala täärhib. Tot kevttuš kuittâg iänááš interrogativpronominin. </p>
<p>Moos <em type="bold">vâi kuus </em><em type="bold">? </em></p>
<p><em type="italic">Moos/kuus </em>-koččâmâš juátká váhá siämmáá ääši ko <em type="italic">mast/kost </em>, nuuvt ete siämmáš njuolgâdus tuálá tiäivás. </p>
<p>Korpus ovdâmeerhâi kuorâttâllâm:</p>
<p><em type="italic">Čuávuvâš táálu, moos orostáim, lâi Leibijuuhâ. </em> MLO: <em type="italic">moos </em>ij aaibâs heivii, pyerebeht <em type="italic">kuus </em> MM: táálu ij meerhâš täst tiätu rákánâs mut oles Leibijuuvâ táálu, <em type="italic">kuus </em>pyereeb.  MV: <em type="italic">kuus </em>pyereeb </p>
<p><em type="italic">Peljimerkkâ almoot omâsteijeevuođâ já suuvâ, moos poccuu omâsteijee kulá. </em>konkreet tipšosaajeest, talle kalga leđe <em type="italic">kuus </em>. <em type="italic">... </em><em type="italic">poođij loopâst vala Golgatan, moos lâi huksejum <span type="quote">“Pase häävdi kirkko”</span>. </em> MLO, PM: <em type="italic">moos </em>lii oomâs; <em type="italic">kuus </em>pyereeb.  MM: <em type="italic">kogo </em>val pyereeb.  <em type="italic">kuus </em>já <em type="italic">kogo </em>heivejeh kuohtuuh. Jis haalijd tärkkivuođâ, te väljee <em type="italic">kogo </em>. </p>
<p><em type="italic">Tuđâvâžžân vyeijilijm Pengillyn, kuus lâi 80 maili mätki. </em></p>
<p><em type="italic">Säämi ulmuuh-uv lijjii puátimin Helsigân siämmáá čuákkimân, kuus jieš-uv lijjim monâmin </em> MLO: <em type="italic">kuus </em>čuujoot Helsigân, ij čuákkimân.  PM: <em type="italic">kuus </em>čuujoot čuákkimân, mut moos ličij pyereeb. Jis čuujoot <em type="italic">Helsig </em>-sáánán, te ličij <em type="italic">kuus </em>, om. <em type="italic">Säämi ulmuuh lijjii puátimin Helsigân, kuus jieš-uv lijjim monâmin </em>. </p>
<p><em type="italic">Ton táálust kuus moonâim, lâi nuorâ eemeed... </em> PM: <em type="italic">Moonnâđ </em>váátá táválávt <em type="italic">kuu </em>s, mut jis lävkkee siisâ táálun te <em type="italic">moos </em>: <em type="italic">Ton tuuveest moos </em><em type="italic">mij moonâim siisâ... </em></p>
<p><em type="italic">Mottoom saajeest sajan lâi koivum rogge, kuus lijjii koškum smaavâ piergâseh. </em> MLO, MM: <em type="italic">moos </em>pyereeb. Ubâ ceelhâ oro lemin pyereeb návt: <em type="italic">mottoom sajan lâi koivum </em><em type="italic">rogge, moos... </em></p>
<p><em type="bold">Kuás </em></p>
<p><em type="italic">Kuás </em>lii relativpronomin mii västid suullân suomâkielâ ‘milloin, jolloin’ –relativpronominijd. </p>
<p><em type="italic">Sämmilii elleekove äigi aalgij ive 1987, kuás Nils Gaup stivrij elleekove Ofelaš. </em></p>
<p><em type="italic">Kuás </em>-säänist lii suomâkielâ iähtun meiddei vijđásub-uv kiävttu, om. “ <em type="italic">kuás jo muu kuččuh teehin </em>”. Taam kolgâččij suomâkielân jurgâliđ suullân ‘siksi koska kutsuit minut tänne’. </p>
<p><em type="italic">Tun ferttiih muštâliđ munjin kuás jo muu kuččuh teehin. Iššeed táiđá leđe káálgus cäimimin kuás jo tuuveest korrâ jienâ kullui. </em><em type="bold">7§ ANARÂŠKIELÂ INTERJEKTIOH </em><em type="bold">IÄVTUTTÂS: </em>Čuákkim totká interjektiod já almostit interjektio-listo. <em type="bold">MIÄRÁDÂS: </em>Čuákkim tuuđhâi interjektioid, tarkkui listo já sierrij meddâl saanijd, moh iä oro lemin interjektiokiävtust. Čuákkim meid lasettij ellei jienâdemsaanij listo, mii ij lah tievâslâš. </p>
<p>Eres käldeeh: WB – Inarilappisches Wörterbuch. Čuákkim: PM – Petter Morottaja; MM – Matti Morottaja; MV – Matti Valle; MLO – Marja-Liisa Olthuis. <em type="bold">ai~aj </em>‘hei’, ‘ai..’, ‘aijaijai’. Variaatio: <em type="italic">aj </em>. <em type="italic">– Maarit ai! – Ai mutâ tot sátáččij-uv leđe hitruu… – Ai ai ko poovčâst, eeđâi Pilli lihon. </em><em type="bold">tibi (nasun t., te t.) </em>‘no niin’, kiävttoo sehe interjektion ete partikkelin. </p>
<p><em type="italic">Na ko mun tibi kammuid finniim juálgán te mun iälám taid viežžâmin Tie tibi! </em>(maidnii falâdijn) <em type="bold">fuos </em>( <em type="bold">fus, huos, hos </em>) ‘hus’ </p>
<p><em type="italic">Fuos meddâl! </em>(WB) <em type="italic">Hos meddâl! </em><em type="italic">Jiem iberdâm nomâttum rekinistmijn jiem huos jiemge ceh. </em><em type="bold">takkâ </em>‘kiitos’ </p>
<p><em type="italic">Ennuv takkâ tunjin Antti, et tun máttááttih munjin sämikielâ. – Takkâ , ij must lah nelgi Takkâ tunnui! </em><em type="bold">kah </em>‘ah’ </p>
<p><em type="italic">Kah, tun lah meid puáttám! </em>(WB) <em type="bold">kiäh, keäh </em>(WB) ‘kas’, suullân siämmáá ko <em type="italic">kah </em><em type="bold">aamen </em>‘aamen’ </p>
<p><em type="italic">Taas halijdep celkkiđ jieččân aamen. Aamen. </em><em type="bold">addâgâs </em>‘anteeksi’ </p>
<p><em type="italic">Addâgâs, et jiem pyevti puáttiđ. </em><em type="bold">tiervâ </em>, <em type="bold">tiervâ še </em>’hei’ <em type="italic">– Tiervâ še, naabur; – Tiervâ Kaari, tääbbin lii Ánná. </em><em type="bold">jáá </em>‘jaaha’ <em type="italic">– Jáá, tun-uv lah koccám, Muumi-stáálu eeđâi. Njuámmil puátá já uáiná et jáá, tie supe já áigu jurseškyettiđ tom páárhu. </em><em type="bold">joo </em>‘kyllä’ <em type="italic">– Amahmis joo! - Joo, na suáppeen talle nuuvt! </em><em type="bold">oo </em>‘oi’ <em type="italic">– O, mon hitruu, Nisonieidâ syehkittij. – O- oo čabbin sittágin! Äärmit tääl mii – uv, oo läđis Immeel , mii Hiärrá. </em><em type="bold">skool </em>‘kippis’ - <em type="bold">aa </em><em type="italic">– Aa, pyeri peivi, eeđâi nubbe almain. </em><em type="bold">aa-a </em></p>
<p>Koccâmâšâin: <em type="italic">Aa-a, taa-uvks lii tot kommunistäijih táálu? </em><em type="bold">naa-a </em><em type="italic">– Naa-a, tot lii-uv tääl šiev koččâmuš, Eŋgâlenni šuáhkádij. – Naa-a mut mun kavnim tom já tot lii mun, eeđâi Marttin. </em><em type="bold">ää </em>‘mitä?’ </p>
<p><em type="italic">Ákku! – Ää? </em><em type="bold">ähä </em>‘jaha’ </p>
<p><em type="italic">Ähä! Kal mun ervidim. </em>(WB) <em type="bold">hei </em>‘voi’ </p>
<p>Läittee merhâšume (‘oi voi’); taan ääigi meiddei tiervâttâs, huámmášume <em type="bold">pyereestpuáttim </em><em type="bold">tiervâpuáttim </em><em type="bold">kuš </em>‘hus hus’ </p>
<p>Kušodiđ, kuššâliđ. Vyejettiđ om. elleid meddâl šiljoost huikkemáin <em type="italic"><span type="quote">“Kuš, kuš!”</span> </em><em type="bold">covs </em>‘pus kii!’ </p>
<p>Pennuu huccâlem om. poccuid jurgâliđ <em type="bold">tává tává </em>‘tuku tuku’ </p>
<p>Saavzâi koččom. Meid: <em type="italic">tava tava </em><em type="bold">halleluja </em><em type="bold">hoosianna </em><em type="bold">ááá </em>‘yhyy’ - <em type="bold">njám </em>~ <em type="bold">njam </em>, n <em type="bold">jám-njám~njam-njam </em>‘nam’, ‘nam-nam’ “ <em type="italic">Njam-njam”, sun eeđâi jiečânis. </em><em type="bold">škoor </em>‘krooh’ - <em type="bold">tuo’h </em>‘oho’ - <em type="bold">amahmis </em>‘ai niin’ – <em type="italic">Amahmis, tothân lii šoddâmpeivi sust-uv. – Amahmis nuuvt, Ánná smietâi. </em><em type="bold">pup </em>‘pup’ </p>
<p>Puupâ jienâdem</p>
<p><em type="bold">Ššš! </em>‘hyss’ oro joskâ, oro siijvost <em type="bold"><span type="quote">“Oro!”</span> </em>oro joskâ, oro siijvost </p>
<p><em type="bold">Hyh! </em></p>
<p>Siämmáá ko suomâkielâ ‘hyh’.</p>
<p>Wörterbuch: <em type="bold">-aj </em><em type="italic">eeč-aj, Piäkk-aj </em>; keejâ ‘ai’ </p>
<p><em type="bold">Ellei jienah </em> Puásui ruávgá: <em type="italic">ov! ov! </em>; muávru še  Šahe ruávgá: <em type="italic">nöf </em>, <em type="italic">röh </em> Kääni: <em type="italic">kot kot </em> Riävská skiäikká: <em type="italic">pevkkâ pevkkâ pevk </em>, <em type="italic">perrrrr </em> Kiehâ kokká: <em type="italic">kukkuu, kukukukukuu </em> Kuobžâ mahka, njurgo  Peenuv haarijd: <em type="italic">harr </em>; uumáást: <em type="italic">háv háv </em>, <em type="italic">vuh, vah </em>; šávkkárittiđ, šiävkkárittiđ (uumâst korrâ jienáin ohtânmaanoost)  Kissá njávgu: <em type="italic">njáv </em>; pana: <em type="italic">hurrr </em>, <em type="italic">kurrrr </em>, huurijd  Káránâs: <em type="italic">ruŋk ruŋk </em></p>
<p><em type="italic">Saavâjođetteijee meridij tiijme kukkosii purâdempuudâ tme 12:34. Čuákkim jotkui tme 13:39. </em><em type="bold">8§ ANARÂŠKIELÂ KONJUNKTIOH </em><em type="bold">IÄVTUTTÂS: </em>Čuákkim totká konjunktioid já juáhá taid paldâlistem- já vuáládistemkonjunktioid. Juáhu lii cekkinjuolgâdusâi tááhust taarbâšlâš. <em type="bold">MIÄRÁDÂS: </em>Čuákkim tuuđhâi konjuktioid já šlajâttâlâi taid tärhibeht kiävtu mield, sehe sierrij juávhust motomijd partikkelijd, moh iä lah konjuktioh. (Ovdâmeerhah konjunktioin láá kavnum korpusist, peic ohtâ mii lii merkkejum (ms).) </p>
<p>ANARÂŠKIELÂ PALDÂLISTEMKONJUNKTIOH <em type="bold">já </em>‘ja’ </p>
<p><em type="italic">Kištottâlmist juáhhojii ohtsis kulmâ palhâšume, ohtâ iävtuttâs lonestui já oohtân mieđettuvvojii kyehti kunneemainâšume. </em><em type="bold">mutâ~mut </em>‘mutta’, ‘vaan’ </p>
<p><em type="italic">Sämmiliih láá ohtâ ucemusâin, mut ohtâ aktiivlumosijn aalmugijn maailm algâaalmugij juávhust. </em></p>
<p><em type="italic">Sämikielah hämmejeh pááihui suommânrááiđu, ađai motomeh ránnjákielâi sárnooh pyehtih iberdiđ nubijdis. </em><em type="bold">jo-uv – tâi~teikkâ </em>‘joko – tai’ </p>
<p><em type="italic">Hiäjumustáá kielâ mätteeh monâtteh kielâs jo-uv ollásávt tâi kielâ ij ovdán, ko revitalisaatiolâš kielâ kirjálâš haaldunväldim ij lah máhđulâš. </em><em type="bold">sehe – já </em>‘sekä – että’ </p>
<p><em type="italic">Mun lam sehe sotkám já čurgim onne. </em>(ms) <em type="bold">nuuvt – ko </em>‘niin – kuin’ </p>
<p><em type="italic">Mii pääihist láá kuittâg ovttuu sárnum ´päikkikiellân´ tavesämikielâ, et lam máttám kielâ nuuvt kuhe ko peri muštám. </em><em type="bold">tâi~teikkâ </em>‘tai’, ‘vai’ </p>
<p><em type="italic">Morettim ain motomin cuáskásân, teikkâ toos ko Jovnâ kullui viežžâmin lase muorâid. </em><em type="bold">-ge, -ke </em>‘-kä’ <em type="bold">(jiemge, jiehke, ige...) </em>– Labdospartikkel mast lii paldâlistemkonjunktio funktio </p>
<p><em type="italic">Šoddim toos, jiemge puávtáččii jurdâččiđ jieččân eellim sämmilâšvuođâttáá. </em><em type="bold">sehe – et~ete </em>‘sekä-että’  Anarâškielâst avžuuttuvvoo <em type="italic">sehe – já </em><em type="bold">sehe </em>‘sekä’ </p>
<p><em type="italic">Lam škovlim peeleest kulttuur-antropoloog sehe lasseen lam vala čođâldittám sämikielâ já sämikulttuur aaleeb jotkâtutkos. </em><em type="bold">peiccâ~peic~pic </em>‘Paitsi’, meiddei ‘vaan’: <em type="italic">ei jotain, vaan jotain muuta </em></p>
<p><em type="italic">Maaŋgah stuorrâ šaddoporreeh iä vuáhádum uđđâ tilán, pic láppojii suhâjämimân. </em><em type="bold">ko peri </em>, <em type="bold">ko váá </em><span type="quote">“kun(han) vain”</span> </p>
<p><em type="italic">Mutâ kal täst šadda pyeri, ko váá čorgee váhá. Láá ennuv čoroheh ko váá ladâččii. </em><em type="italic">Kale mätki tondiet ovdánij, ko váá mävstimeh (saaveehváárvuh) killájii. </em><em type="italic">Uávuttijhân kale, ko váá raaškah killájii. </em><em type="bold">te </em><em type="italic">‘niin’ </em></p>
<p><em type="italic">Elleđ tuommii, te eppeđ tijgin tuommiittât. </em></p>
<p><em type="italic">Keevâi maht peri, te sämmilâšvuotâ šadda leđe ain stuorrâ uási mii identiteet, aassimba talle Avelist tâi Pariisist. </em><em type="bold">jeđe </em>‘ja sitten’, ‘ja niin’ </p>
<p><em type="italic">Já </em>+ <em type="italic">te </em>ovtâstume, paldâlistemkonjuktio. Almoot meiddei tábáhtusoornig: vistig ohtâ, <em type="italic">jeđe </em>nubbe... </p>
<p><em type="italic">Sun luuvâi jotelávt nuáidilohhoos, jeđe lappui čapis iijân </em></p>
<p>ANARÂŠKIELÂ VUÁLÁDISTEMKONJUNKTIOH <em type="bold">ete~et </em>‘että’ </p>
<p><em type="italic">Ulme lii, et kielâkuávdáást lii stuárráámus ovdâsvástádâs sämikielâi kielâohtsâšpargoost… </em><em type="bold">ko </em>‘kun’, ‘koska’ </p>
<p><em type="italic">Yle Sápmi lii meid tergâdis kirjálâš media, ko tergâdumoseh uđđâseh láá čallum Yle Sápmi päikkisiijđoid. </em><em type="bold">vâi </em>‘vai’ </p>
<p><em type="italic">Algâaalmug ovdâsteijeid kalga adeliđ tuárvi resurssijd, vâi sij pyehtih uásálistiđ haavâ valmâštâlmân. </em><em type="bold">jis </em>‘jos’ <em type="italic">– Kal tun tarbâšâh tain jyehi eevri, jis áigooh tom Rambler uástiđ. </em></p>
<p><em type="italic">Jis killáá ive porgâđ, te avdo hadde lii čuákist. </em><em type="bold">tondiet ko </em>, <em type="bold">tanen ko, tastko~tast ko </em>‘siksi että’ </p>
<p><em type="italic">Seminaar ij faalâ purrâmâšâid teikkâ ereskin evvisijd tondiet ko mist ij lah maggaargin budjet. </em></p>
<p><em type="italic">Arden sáárnui viehâ pyereest suomâkielâ tanen ko suu eeči lâi puáttám Suomâst ive 1906. </em></p>
<p><em type="italic">Vuoššâm ääigi kalga piegguuttiđ vuoššâmviste pyereest, tastko mirkkâ lievlist ááimun-uv. </em><em type="bold">nuuvt ete~et </em>‘siten että’ </p>
<p><em type="italic">Sámi Duodji lii kuávdáá vuossâmuu keerdist, váldu-uuvsâ paaldâst, nuuvt et káávpán lii älkkee puáttiđ. </em><em type="bold">nuuvtko </em>‘kuten’ </p>
<p><em type="italic">Mutâ mätki nuuvâi já Uulá-viljâ lâi vuástá puáttâm nuuvtko sooppum lâi-uv. </em></p>
<p><em type="italic">Läddiliih toh puohtii muuiku teehi, nuuvtko sij puohtii eres kuolijd-uv. </em><em type="bold">tego </em>‘kuten’, ‘niin kuin’ </p>
<p><em type="italic">Mikael keejâi tego ij liččii oskom čolmijdis. </em><em type="bold">veikkâ </em>‘vaikka’ </p>
<p><em type="italic">Mane kuáđist lii viehâ liegâs, veikkâ olgon ličij korrâ puolâš ? </em></p>
<p>HUÁM: Jis vuáládistum ceelhâ lii ovdil válducelkkuu, te válducelkkuu aalgân itá <em type="italic">te </em>. Taam konjunktio ij lah vuovâs kyeđđiđ meddâl. </p>
<p><em type="italic">Ko oovtâstpargo vuáháduvá, te tast šadda pissoo já luándulâš uási säminuorâi tooimâ. </em></p>
<p><em type="italic">Jis ep poorgâ oovtâstpargo, te lii vaarâst et Sämieennâm <span type="quote">”pieđgân”</span>. </em></p>
<p>Te lii táválâš konjunktio, mut maŋgii tot kiävttoo meid ceelhâadverbialin, mast tot tiädut monnii ääši teikkâ tuálvu savâstâllâm ovdâskulij.</p>
<p><em type="italic">Te muččâd! </em></p>
<p>Tettee lii kyevti <em type="italic">te </em>ovtâstume; totkin ij kevttuu konjunktion. </p>
<p><em type="italic">Tettee mottoom iiđeed puáđist siäsá já iätá munjin: ... </em><em type="bold">9§ KEJÂSTÂH HISTORJÁSÄNILIISTON </em>Historjá sänilisto lii äššilisto labdosin. <em type="bold">MIÄRÁDÂS </em>: Čuákkim avžut listo porgâdijn iskâđ uđđâ terminologia keevâtlávt já smiettâđ moh láá kuávdáš teermah, maid ij pyevti jurgâlempargoost karveđ teikkâ čielgiđ eresnáál. Tagareh teermah maid puáhtá karveđ iä kannat leđe lopâlâš listoost mield kenski ollágin. <em type="bold">10§ POĐOI SÄÄNIH </em><em type="bold">IÄVTUTTÂS: </em>Kielâpargeeh lává nuurrâm liiston aašijd, maid ulmuuh láá sunnust koijâdâllâm. Kielâjuávus savâstâl saanijn, já tuhhit taid teikkâ uási tain máhđulâš nubástusâiguin teikkâ merkkee saanijd tiättun. Kielâjuávus savâstâlâi aašijn, já miärádâsah láá merkkejum pevdikiirján jyehi sääni teikkâ ääši ohtâvuotân jo-uv sierâ teikkâ vuálásárgumáin. <em type="bold">Avustaa tehtävissä </em><em type="italic">išediđ pargoin </em>(ml. lok.) / <em type="italic">išediđ pargoiguin </em>(ml. kom.) </p>
<p>Äššiohtâvuotâ: ” <em type="italic">Avustajan tehtävä on auttaa puheenjohtajaa hänen toimialaansa kuuluvissa tehtävissä </em>…” <em type="bold">Miärádâs: </em>Čuákkim avžut kevttiđ maaŋgâlovo lokativ, <em type="italic">išediđ pargoin </em>. </p>
<p><em type="bold">Palkkio </em><em type="italic">pälkki / palhâšume / máksu </em></p>
<p>Koččâmâš: ” <em type="italic">Palkkio </em>já <em type="italic">palkka </em>-saanijn láá eres merhâšumeh já virgálijn teevstâin sáttá motomin leđe tehálâš iäruttid taid. Meiddei <em type="italic">palkinto </em>-säänist homonymia lii hyeni.” Iävtuttum, ete <em type="italic">palkkio </em>-sääni lii anarâškielân máksu , tanen ko pälkki já palhâšume uávildeh eres aašijd ijge taid kolgâččij kevttiđ taan ohtâvuođâst. </p>
<p><em type="bold">Hallinto/hallitus </em><em type="italic">haldâttâh / haldâttâs / stivrâ </em></p>
<p>Iävtuttâs: “ <em type="italic">hallitus </em>lii anarâškielân haldâttâs, jis tot uáivild ovdâskode orgaan, já stivrâ eres ohtâvuođâin.” Kielâpargee lii tutkâm, ete motomijn irâttâsâin já lágádâsâin puáhtá leđe sehe <em type="italic">hallitus </em>et <em type="italic">johtokunta </em>. <em type="italic">Stivrâ </em>-sääni lii kevttum suomâkielâ <em type="italic">johtokunta, valtuusto </em>merhâšuumeest; <em type="italic">valtuusto </em>lii MLO sänikirje mield meid <em type="italic">váldustivrâ </em>. </p>
<p>Vuolli-Ilmar Uđđâ saanij listoost: kaupunginvaltuusto – kaavpugváldustivrâ kirkkovaltuusto – kirkkostivrâ  pyereeb: kirkkováldustivrâ kunnanvaltuusto – kieldâ váldustivrâ nuorisovaltuusto – nuorâiparlament valtuusto – stivrâ valtuustosali – stiivrâsali</p>
<p><em type="bold">Miärádâsah: </em></p>
<p>Hallinto – <em type="italic">ha’ldâttâh </em>(norm. <em type="italic">ha’ldâttâhčällee </em>čuákkimist 03/2016; AKS:st lii <em type="italic">ha’ldâttâhpargee </em>) Hallitus – <em type="italic">ha’ldâttâs </em>jis tot uáivild ovdâskode orgaan teikkâ jis ferttee iäruttiđ nubijnis <em type="italic">hallitus </em>já <em type="italic">johtokunta </em>, já <em type="italic">stivrâ </em>eres ohtâvuođâin </p>
<p>Jis kalga iäruttiđ <em type="italic">valtuusto </em>já <em type="italic">hallitus </em>nubijnis (om. kieldâhaldâšem), puáhtá valtuusto leđe <em type="italic">váldustivrâ </em>já <em type="italic">hallitus </em>oovdeb miärádâs mield (ađai <em type="italic">ha’ldâttâs </em>teikkâ <em type="italic">stivrâ </em>kevttimohtâvuođâ mield). Argâkielâst <em type="italic">stivrâ </em>puáhtá meiddei merhâšiđ <em type="italic">valtuusto, </em>jis ij lah tehálâš iäruttiđ monnii eres toimâorgaanist. </p>
<p><em type="bold">Oikeus </em><em type="italic">rieh’ti / vuoi’gâdvuotâ </em></p>
<p><em type="bold">Iävtuttâs: </em>“ Rieh’ti kiävttoo tuámuštovliohtâvuođâin já vuoi’gâdvuotâ kiävttoo eres ohtâvuođâin.” </p>
<p>Kielâpargee lii tutkâm, ete täst láá kielâčeepih savâstâllâm šleđgâpoostâ peht roovvâdmáánust 2013. Saahâ lâi talle algâaalgâst <em type="italic">hallinto-oikeudellinen </em>-säänist. Vyelni Petter čuákánkiäsu savâstâlmist: </p>
<p><em type="bold">Lähettäjä: </em>Petter Morottaja <em type="bold">Lähetetty: </em>11. lokakuuta 2013 22:30 <em type="bold">Vastaanottaja: </em>Ilmari Mattus <em type="bold">Kopio: </em>Marja-Liisa Olthuis; Matti Morottaja; Tanja Kyrö; Anna Morottaja; Miina Seurujärvi <em type="bold">Aihe: </em>Re: hallinto-oikeudellinen Na riehti-sääni aainâs-uv lii tääl sehe lahâ- já ovdâskoddesánáduvvâst kiävtust. Nuuvt ko jo ettum, te tothân valdui kiävtun tondiet ko koolgâi leđe miinii saanijd om. taggaar tilán, et "Minä haastan sinut oikeuteen!" Tom ij puáhtám ettâđ, et "Taat mana tääl vuoigâdvuotân!" Nuuvtpa lii haldâttâhriehti, hoviriehti, alemus riehti, jna. </p>
<p><em type="bold">Miärádâs </em>: Iävtuttâs tuhhiittuvvoo, táárbu mield tärhibeht Petter i. 2013 čuákánkiäsu mield. </p>
<p><em type="bold">Edustaja </em><em type="italic">aairâs / o’vdâsteijee </em></p>
<p>Koččâmâš: Kuábáš lii pyereeb já magarijn soojijn?</p>
<p>Kielâpargee lii tutkâm, ete Korpusis <span type="quote">“aairâs”</span> uuccâm addel 11 ovdâmerkkâd, <span type="quote">“o’vdâsteijee”</span> 213 (mut motomeh celkkuuh láá maŋgii)</p>
<p><em type="bold">Miärádâs: </em><em type="italic">o’vdâsteijee </em>lii almolub já viijđáht kevttum, vuosâsajasâš. <em type="italic">Aairâs </em>tohhee variaation. </p>
<p><em type="bold">Levitä </em><em type="italic">levâniđ / lavdâđ </em></p>
<p><em type="italic">Levitä </em>uáivild täst iälánij eellimpirrâs vijđánem. Kuábáš lii pyereeb? </p>
<p>MLO sänikirje: <em type="italic">levâniđ </em>– ‘levitä’ <em type="italic">lavdâđ </em>– ‘levitä’, ‘levittäytyä’  <em type="italic">lavdâđ </em>meerhâš tom, ko puásui-iälu lii kuáttumsaajeest, ij aaibâs čuákist mut ij pieđgânâmgin, adai ij heiviiččii kal almolub termân. </p>
<p>Eres iävtuttâsah (suomâk. miäruštâlmeh MLO sänikirjeest): <em type="italic">loskâđ </em>– ’ilmestyä runsain määrin’, ’lisääntyä (kovasti)’, ’kastua läpimäräksi’. Om. ”kuumpih láá loskâm.” <em type="italic">lebbâniđ </em>– ’levitä’ <em type="italic">leddâniđ </em>– ’avautua itsestään’, ’levitä’  lebbâniđ, leddâniđ merhâšeh eenâb-uv monnii konkreet tiiŋgâ, om. kirje </p>
<p><em type="bold">Miärádâs </em>: <em type="italic">levâniđ </em>avžuuttuvvoo, <em type="italic">vijđániđ </em>máhđulâš. </p>
<p><em type="bold">Kohde </em><em type="italic">čuo’sâttâh / čuá’sáttâh </em></p>
<p>Kuábáš olmânáál, kuábáš puástud?</p>
<p><em type="bold">Miärádâs: </em><em type="italic">Čuá’sáttâh </em>jienâstui vuosâsajasâžžân, kuohtuuh kuittâg olmânáál. Saanijn oro lemin ereslágán vuáđusääni ( <em type="italic">čuo’sâttâh &lt; čuoccâđ </em>, <em type="italic">čuá’sáttâh &lt; čyecciđ </em>), já nuuvtpa pyereeb sääni valjim lii kiddâ meid tast, kuábáš vuáđusaanijn lii pyereeb talle ko lii saahâ moosnii teivâmist. <em type="italic">Čuoccâđ </em>já <em type="italic">čyecciđ </em>sättiv leđe nubijdis varianteh, mut toh sättih leđe meid sierâ säänih, main lii merhâšumeiäru (kei om. Itkonen). </p>
<p>Mii saanijd já magarijn ohtâvuođâin?</p>
<p><em type="bold">Miärádâs: </em><em type="italic">Servi </em>avžuuttuvvoo. Puoh ohtâvuođah iä lah kärttejum tárkká. </p>
<p><em type="bold">Tuottaa </em><em type="italic">pye’vtittiđ / puo’vtâdiđ </em></p>
<p>Siämmáánáál meiddei <em type="italic">pye’vtittâs/puo’vtâdâs </em>jna. Kuábáš häämi pyereeb? </p>
<p><em type="bold">Miärádâs </em>: <em type="italic">Pye’vtittiđ </em>, <em type="italic">pye’vtittâs </em>. Taam lii ravvimjuávkku normim jo ovdeláá. Tot lii meiddei valdum anon škovlâkiirjijn. <em type="italic">Puo’vtâdiđ </em>lii meiddei koldemtermâ. </p>
<p><em type="bold">Yhteisö </em><em type="italic">siärvus / siär’vádâh </em></p>
<p>Láá-uv täin saanijn seemaantliih iäruh?</p>
<p>MLO sänikirjeest: <em type="italic">siärvus </em>’yhteisö’ <em type="italic">siär’vádâh </em>’yhdyskunta’, ’yhteisö’ <em type="italic">siär’vádâhlodde </em>’yhdyskuntalintu’ </p>
<p>Meiddei <em type="italic">siär’vádâh </em>lii kevttum eenâb, veikkâ <em type="italic">siärvus </em>ij vaarâ lah tađe hyeneeb. </p>
<p><em type="bold">Miärádâs </em>: <em type="italic">Siär’vádâh </em>väljejui vuosâsajasâžžân talle ko lii saahâ ’yhteisöstä’. <em type="italic">Siärvus </em>kin ij lah hyeni. Merkkui, et sänikirjeest lii siärvádâh-säänist /r/ merkkejum uánihâžžân, mut tot ij oro lemin olmânáál. </p>
<p><em type="bold">Yhtiö1 / liike2 / yritys3 </em><em type="italic">finnodâhservi </em>1 / <em type="italic">finnodâh </em>2 / <em type="italic">irâttâs </em>3 </p>
<p><em type="bold">Iävtuttâs: </em><span type="quote">“Taah jurgâluvvojeh po. oornig mield.”</span> </p>
<p><em type="bold">Miärádâs </em>: Iävtuttâs mield. </p>
<p><em type="bold">Oy </em></p>
<p><em type="italic">Uf / Us </em></p>
<p>Uánádâsah puáttih saanijn <em type="italic">Uásusservi </em>já <em type="italic">uásusfinnodâh(servi). </em>Kuábáš lii pyereeb? </p>
<p><em type="bold">Miärádâs </em>: ko siähánemvaarâ ij lah, <em type="italic">uásusservi </em>lii tohálâš, adai <em type="italic">Us </em>. </p>
<p>ERES SÄÄNIH (avžuuttâs/miärádâs vuálásargum): rikosuhripäivystys – <em type="italic">rikosuhrekocceem </em></p>
<p><em type="bold">Miärádâs </em>: Sirdoo puáttee čuákkimân. <em type="bold">12§ VUOLGÂTTEMSAVÂSTÂLLÂM </em>Čuákkim savâstâl aašijn maid kielâpargeeh kalgeh valmâštâllâđ čuávuváá čuákkimân. </p>
<p><em type="bold">Miärádâs </em>: Sirdoo puáttee čuákkimân. <em type="bold">13§ ERES ÄÄŠIH: </em>1) Persovnpronominij já leđe-veerbâ kevttimavžuuttâs. Anarâškielâst ij heivii kyeđđiđ celkkust subjektin leijee persoonpronomin meddâl, ige meiddei predikaat leđe-veerbâ. Ovdâmerkkân <em type="italic">Mun iälám ittem Avelist </em>lii pyereeb ko <em type="italic">Iälám itten Avelist </em>. Čuákkim adelij ääši kyeskee ravvui čäällim kielâpargeid valmâštâllâmnáál. 2) Savâstâllâm: lii-uv <em type="italic">vye’ledemkonjuktio </em>kuittâg pyereeb termâ ko <em type="italic">vuá’ládistemkonjuktio </em>(normâdum njuhčâmáánu čuákkimist) já siämmáánáál <em type="italic">vuá’ládistum </em> <em type="italic">vye’ledum </em>? Ääšist ij tohhum miärádâs, mut tom puáhtá kuorâttâllâđ čuávuváá čuákkimist. 3) <em type="italic">Te </em>-konjunktio kevttimravvuu almostittem. Te-konjunktio västid suomâkielân suullân <em type="italic">niin </em>-konjunktio, mut tom ij pyevti kuittâg kyeđđiđ meddâl siämmáá älkkeht ko suomâkielâ kirjekielâst. Čuákkim adelij ääši kyeskee ravvui čäällim kielâpargeid valmâštâllâmnáál. <em type="bold">14§ TIÄTTUN: </em>Tieđettemääših iä lam. </p>
<p>Saavâjođetteijee</p>
<p>Petter Morottaja</p>
<p>Miina Seurujärvi</p>
<p>Neeta Jääskö</p>
<p>Čällee 7.6. §1-5</p>
<p>Čällee 7.6.§6 já 8.6.</p>
<p>Pevdikirjetärhistem: ____________________________ _____________________________ ____________________ Marja-Liisa Olthuis Matti Morottaja Matti Valle</p>
</body></document>
