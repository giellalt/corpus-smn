<document xml:lang="smn" id="no_id"><header><title>Kielâjuávus tuáimá oppeet – čuákkim 11.-12.12.2015 puátuseh | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2015</year><wordcount>216</wordcount><conversion_status type="standard"/><availability><license type="standard"/></availability><origFileName>http://www.giella.org/?p=1424</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Kielâjuávus tuáimá oppeet – čuákkim 11.-12.12.2015 puátuseh</p>
<p>Posted on</p>
<p>by</p>
<p>Neeta Jääskö</p>
<p>Anarâškielâ kielâjuávus čuákánij vuossâmuu keerdi Kielâkäldee-jotkâproojekt ääigi moonnâm ohhoost. Kieđâvuššâmnáálá lijjii jieškote-uvlágán ääših, Aanaar kieldâ maađijkoolbâin kiddâ stavâlistmân.</p>
<p>Kielâjuáhus jesâneh väljejii kooskâstis saavâjođetteijen <em type="italic">Marja-Liisa Olthuis </em>. Sun juátká kiddâ toos, ko uđđâ Sämitigge lävdikuudijnis orniiduvá i. 2016 peln já uđđâ kielârääđi väljee uđđâ kielâjuáhus. </p>
<p>Kielâjuávus tuhhiittij meiddei <em type="italic">uđâsmittum stavâlistemravvuid </em>keččâlemnáál máttáátteijeid já iärásáid-uv kiäh taid pyehtih tarbâšiđ. Ravvuuh láá kavnâmist mii nettisiijđoin: Anarâškielâ stavâlistemraavâ </p>
<p>Meiddei ovdil adelum <em type="italic">attributsaanij koŋruensravvuuh tärhistuvvojii </em>, já uđđâ avžuumeh spiekâsteh váhá ei. Marja-Liisa Olthuis ráhtám kielâoopâst: Attributij koŋruistem </p>
<p>Eres meridum normiimeh, maid puáhtá leđe ávhálâš tiettiđ:</p>
<list><p type="listitem">Suomâkielâ sääni <span type="quote">“termi”</span> lii anarâškielân <em type="italic">termâ </em></p>
<p type="listitem">Ruuki vai kuáivuttâh? <em type="italic">Kuáivuttâh </em>vuosâsaajeest, mut ruuki meid tohhee </p>
<p type="listitem">jälkiehkäisy – <em type="italic">maŋa estim </em>(sänilitto) </p>
<p type="listitem"><span type="quote">“vuáruttiđ”</span> (priorisoida) ij soovâ anarâškielân, pyerebeh láá: <em type="italic">adeliđ vuáru </em>, <em type="italic">pieijâđ vuosâsajan </em>, <em type="italic">prioristiđ </em>, <em type="italic">vuosâsajadiđ </em>, ain ohtâvuođâ mield. </p>
<p type="listitem"><span type="quote">“taldrik”</span> ij lah 3-st. sääni já tot sojá ol. lokativist <em type="italic">taldrikkeest </em></p>
</list><p>Čuákkim tuhhiittij še lase tiervâsvuotsaanijd, moh puátih nettisijđoid ko láá čallum putesin.</p>
<p>Oles pevdikirje lii tääl mii siijđoin luuhâmnáál: Pevdikirje 11.-12.12.2015</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Äigikyevdilis almottâsah</p>
<p>,</p>
<p>Kielâjuávus</p>
</body></document>
