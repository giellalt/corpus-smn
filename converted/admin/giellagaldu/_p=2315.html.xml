<document xml:lang="smn" id="no_id"><header><title>Kielâ kukáh: Maht kalga oppâđ kielâid? | Sámi Giellagáldu</title><genre code="admin"/><author><person firstname="Neeta" lastname="Jääskö" sex="unknown" born="" nationality=""/></author><year>2016</year><wordcount>233</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2315</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>↓ Skip to Main Content</p>
<p type="title">Kielâ kukáh: Maht kalga oppâđ kielâid?</p>
<p>Posted on</p>
<p>by</p>
<p>Neeta Jääskö</p>
<p>Kielâpiervâlist Anarist máttááttillii kárdum. Kooveest <em type="italic">kielâ </em>, <em type="italic">kevidâh </em>ja <em type="italic">kärdi </em>. </p>
<p>Anarâškielân taan koččâmâš puáhtá tulkkuđ kyevtináál. Ko anarâškielâ lii nubben kiellân oppum uáli maŋgâsist, te vaarâ vuossâmužžân juurdâš, ete tääl lep staaviimin sajehaamijd, täsimolsomijd, vookaalkukkoduvâid ja maid peri. Toovláš anarâš vaarâ kuittâg addiiččij váhá eresnáál já vistig jurdáččij koijâdeijee mielâtteemmin, jis lii vala muottuuttes čohčâ teikkâ joba kesiäigi.</p>
<p>Kuohtuin saanijn láá kyehti merhâšume. <em type="italic">Kielâ </em>meerhâš tiäđust-uv kielâ, mon olmooš sárnu teikkâ čáálá já toin naalijn viggá uážžuđ ohtâvuođâ nube ulmuin. Nubelágán kieláin puáhtá te peessâđ ohtâvuotân tiänásáin, jis lii pyeri riävskáihe. Kielâhân lii meiddei segis ryevdilääigist punnjum pivdempiergâs, mii tiällájuvvoo <em type="italic">kevidâhhân </em>. Kevidâh lii ávus jotteemräigi <em type="italic">käärdist </em>, mii lii rissijn rahtum ääiđi sullâsâš rááhtus. </p>
<p>Adai jis áigu peessâđ kielâid oppâđ, ferttee vistig huksiđ käärdi, adai <em type="italic">kárduđ </em>, tiäđust-uv saajeest maht riävskáh joteh. Káárdán kalga pieijâđ keviduv, já kevidâhhân kielâ. Čuávuváá peivi puáhtá ko eelliđ keččâmin lâš-uv kielâin mihheen, adai <em type="italic">oppâđ </em>taid. Čepis riävskápivdee lii-uv jieijâs náál ollâoppâm kielâčeppi! </p>
<p><em type="italic">Käldeeh: </em></p>
<list><p type="listitem"><em type="italic">Morottaja, M., Sammallahti, P.: Säämi-suomâ sänikirje, Girjegiisá 1993. </em></p>
<p type="listitem"><em type="italic">Linnanmäki, T.: Hitruu 2 – Pennuuseibi, Sämitigge 2015. </em></p>
</list><p><em type="italic">Kove: Heli Aikio / Anarâškielâ kielâpiervâleh </em></p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Kielâ kukáh</p>
</body></document>