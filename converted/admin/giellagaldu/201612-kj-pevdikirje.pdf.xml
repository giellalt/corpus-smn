<document xml:lang="smn" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2016</year>
    <wordcount>3689</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/wp-content/uploads/2017/03/201612-kj-pevdikirje.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">PEVDIKIRJE</em> </p>
    <p><em type="bold">SÄÄMI KIELÂKÄLDEE (SÁMI GIELLAGÁLDU) ANARÂŠKIELÂ KIELÂJUÁVUS</em> </p>
    <p><em type="bold">Äigi </em>13.12.2016 tijme 9.00 - 17.00 </p>
    <p><em type="bold">Saje</em> Sajos, Sisti (3. kerdi), Aanaar </p>
    <p><em type="bold">Mieldi   </em>Petter Morottaja            kielâjuáhus saavâjođetteijee </p>
    <p>Marja-Liisa Olthuis  kielâjuáhus jeessân (vuolgij tme 15:30)</p>
    <p>Anna Morottaja  kielâjuáhus jeessân</p>
    <p>Saammâl Morottaja  kielâjuáhus värijeessân</p>
    <p>Matti Valle             äššitobdee</p>
    <p>Matti Morottaja             äššitobdee</p>
    <p>Ilmari Mattus        äššitobdee</p>
    <p>Miina Seurujärvi           kielâpargee (vuolgij tme 16:02)</p>
    <p>Neeta Jääskö     kielâpargee</p>
    <p>1 § Čuákkim lekkâm</p>
    <p>2 § Čuákkim lavâlâšvuođâ já meridemváldálâšvuođâ tuhhiittem</p>
    <p>3 § Äššilisto tuhhiittem</p>
    <p>4 § Še/meiddei – kuás kuábáš?</p>
    <p>5 § Šiev/pyeri-saanij kevttim</p>
    <p>6 § Kyevtistaavvâlsij nominij maaŋgâlovo genetiv: kuhes vâi uánihis vookaal?</p>
    <p>7 § Leđe-veerbâ kevttim luvâttâlmijn: <em type="italic">lii </em>vâi <em type="italic">láá</em>? </p>
    <p>8 § Pođoi säänih</p>
    <p>9 § Eres ääših</p>
    <p>10 § Tiättun</p>
    <p>11 § Čuákkim lopâttem</p>
    <p><em type="bold">1 § Čuákkim lekkâm</em> </p>
    <p>Saavajođetteijee leehâi čuákkim tme 9:10.</p>
    <p><em type="bold">2 § Čuákkim lavâlâšvuođâ já meridemváldálâšvuođâ tuhhiittem</em> </p>
    <p>Čuákkim pahudui lavâlâžžân já meridemváldálâžžân.</p>
    <p><em type="bold">3 § Äššilisto tuhhiittem</em> </p>
    <p>Äššilisto tuhhiittui tai nubástusâiguin, ete eres aššijd lasettuvvoo kielâpargei Kielâ kukáh -čaalârááiđu vuávám; maht kolgâččij tieđettiđ tiervâsvuotâsänilistoost; pođoi saanijd lasettuvvojeh maŋeláá puáttám kielâkoččâmušah sehe Anarâš saavâi tile.</p>
    <p><em type="bold">4 § Še – meiddei – kuás kuábáš?</em> </p>
    <p>Kuás kalga <em type="italic">še</em> -sääni kevttiđ já kuás vist <em type="italic">meiddei</em> -sääni? Lii-uv saanijn tiätu saje celkkust vâi pyehtih-uv toh leđe kost peri? </p>
    <p>Anarâškielâ ravvuuh: säneh láá synonymeh, mut tain lii jieijâs saje, kogo taid kiävttá. <em type="italic">Meiddei/meid(?)</em> puáhtá algâttiđ celkkuu, mut <em type="italic">še</em> ij pyevti. </p>
    <p>Uánihávt tutkum: Korpusist láá tuháttij mield celkkuuh main <em type="italic">meid ~ meiddei</em> lii celkkuu siste. Ovdâmeerhah main tot ličij celkkuu aalgâst iä lam ollágin nuuvt ennuv, mutâ toh še lijjii. Wörterbuchist tagareh ovdâmeerhah iä lam. </p>
    <p><em type="italic">Še</em> ij tiettum celkkuu aalgâst Wörterbuchist ige korpuscelkkuin, loopâst já siste kale. <span type="quote">“Tiervâ še”</span> oro lemin jieijâs idiomaatlâš ohtâdâh. </p>
    <p>4683. <em type="bold">še ~ šee</em> </p>
    <p><span type="quote">“tot še juhá piipo”</span> sM</p>
    <p><span type="quote">“já sun ooinij, et tot še lii tobbeen”</span> K öPL IK</p>
    <p><span type="quote">“te moonaj tot niejda tupán jeđe moonaj tot irge šee”</span> K öPL IK</p>
    <p><span type="quote">“monnii koatán, tot alge šee”</span> K nMS IK</p>
    <p><span type="quote">“já kištuuh še koččaluyveh”</span> sM</p>
    <p><span type="quote">“kaupugist tiäđust-uv lijjii šee juo puoh kuullam ton almast”</span> K öPL IK</p>
    <p>(Sk. -še)</p>
    <p>Korpus:</p>
    <p>Tuurukuoškâst še lijjii vyelgimin.</p>
    <p>Munjin še šoodâi ahheev pennuu, maid kaartâim kyeđđiđ ko vuolgijm Čovčjäävrist, Čyeres lâi ton nommâ.</p>
    <p>Tot lâi škovlâtáálu já styeres kale še lâi.</p>
    <p>Sevŋâd kale še lâi, mutâ iäččâm muuštij já taaiđij tohon juhâriidon, sust lâi litte moin koivij čääsi juuvâst já adelij mijjân.</p>
    <p>Vuoli-Jussi lâi meid kocemin, sun še lâi olgon.</p>
    <p>Mist evakkokaandâin kiäh lâim sämmiliih lâi távjá toi päikkikode kandâi vuást suáti já toi pele lijjii tääbbin evakkon karttâm läddlij kaandâh še.</p>
    <p>Tiervâ še!</p>
    <p>MEID ~ MEIDDEI:</p>
    <p>Wörterbuch (II, L-P) s. 125:</p>
    <p>2403. <em type="bold">mejd</em> (Adv.) </p>
    <p><span type="quote">“šooŋa mejd lukkuuttááin”</span> sM</p>
    <p><span type="quote">“tot kal mejd kierganij njeeijiđ vuálus peezzist”</span> K sV</p>
    <p>mejdááj, mejde(e)j, mijdej, meiddai</p>
    <p><span type="quote">“mun lijjim mejdááj tobbeen”</span> wAP</p>
    <p><span type="quote">“sun juuđij mææra oaggumin mejdááj”</span> K wMA</p>
    <p><span type="quote">“tun mijdej lah motomin annaam mučis kammagijd”</span> sM</p>
    <p>(N. mâi[d] ~ mâida ~ mâidai)</p>
    <p>Korpus</p>
    <p>Iärráseh čonâdii meid ergijdis já paalgâs finnij kiäjuspeeljijd.</p>
    <p>Meiddei sämikielâ ij taarbâš leđe velttidhánnáá sii eenikielâ, mut sämikielâ mättim lii</p>
    <p>tuáivuttettee.</p>
    <p>Já nubeh seehah lijjii kuoddum meiddei tyebbiláá, ko sun taid usâškuođij.</p>
    <p>Šievšooŋâin lâi meiddei heeitugub peeli, ketki aalgij opâdiđ kaardijd já purâdiđ riävskáid.</p>
    <p>Tuáimih-uv siämmáánáál WB ovdâmerkkâcelkkuin? Keččâlem:</p>
    <p><em type="bold">Tot še/meiddei juhá piijpo</em> (MLO: meid pyereeb ko meiddei) </p>
    <p><em type="italic">Tot juhá še käähvi</em> – vistig vuošâi, mutâ tääl juhá še <em type="italic">Tot juhá meiddei käähvi</em> – láá eres-uv juhâmušah, mutâ sáttá merhâšiđ meiddei ete láá eres-uv kähvijuhheeh </p>
    <p><em type="italic">Tot še juhá käähvi</em>. – láá eres-uv juhheeh, mutâ: <em type="italic">Tot meiddei juhá käähvi</em> – ‘tot’ lii vistig vuoššâm käähvi teikkâ porgâm toin maidnii muide, mutâ tääl meiddei juhá. Sáttá merhâšiđ meiddei, ete láá eres-uv juhheeh </p>
    <p><em type="italic">Tot juhá käähvi še</em>: Tot juhá mielhi, já käähvi še (láá eres-uv juhâmušah) </p>
    <p>Še tot juhá… - <em type="italic">Meiddei~meid tot juhá</em> – láá eres-uv juhheeh, ‘tot’ lii eskân servâm kähvijuuhâmpaargon </p>
    <p><em type="italic">Meid ~ meiddei</em> - siämmáš? <em type="italic">Meiddei vuáskuneh koddojeh</em> – <em type="italic">Meid vuáskuneh koddojeh</em> → ij lah iäru </p>
    <p><em type="italic">Já sun ooinij, ete tot še/meiddei lii tobbeen</em> (MM: ‘še’ täst pyereeb) </p>
    <p><em type="italic">Säämi tyejiärbi lii muu perrust meid nanos.</em> → Säämi tyejiärbi meid vâi muu perrust meid vâi nanos meid? → <em type="italic">Säämi tyejiärbi lii meid muu perrust nanos. </em></p>
    <p>- <em type="italic">máánu meid kuávváástâl poolvâ čoođâ → meid máánu kuávváástâl… </em></p>
    <p>IÄVTUTTÂS: Kielâjuávus savâstâl saanij kevttimist já hämmee táárbu mield ravvuu tast, kuábbáá puáhtá kevttiđ jieškote-uv ohtâvuođâst.</p>
    <p>MIÄRÁDÂS: <em type="italic">Meiddei ~ meid</em> já <em type="italic">še</em> pyehtih čujottiđ oles celkkui, iä tuše ovtâskâs jesânân. Sárnumkielâst puáhtá <em type="italic">meid/še</em>-saanij soijijn tiäduttiđ mottoom tiätu sääni teikkâ ääši, mutâ čäällimkielâst ton kevttim lii vaigâdub, já tot räijee saanij saje čälimist. <em type="italic">Še</em> oroččij čuujootmin oovdeb sáánán, ij táválávt aalgât celkkuu, <em type="italic">meiddei</em> kuittâg puáhtá puáttiđ meiddei aalgân. <em type="italic">Meiddei~meid</em> lii riijâb ton tááhust, já jis tot čuujoot monnii ovtâskâs celkkuujesânân, tot lii táválávt njuolgist ovdiibeln teikkâ moojiibeln. </p>
    <p><em type="bold">5 § </em><em type="italic">Šiev </em><em type="bold">já pyeri -saanij kevttim</em> </p>
    <p>Magareh kevttimohtâvuođah saanijn láá? Tohhejeh-uv kuohtuuh säänih siämmáin soojijn? Láá-uv saanij kevttimist kuávlukielâ iäruh? Nuorttâlâškielâst lii <em type="italic">šiõǥǥ</em>, <em type="italic">pueʹrr</em> já tavesämikielân <em type="italic">buorre</em>. </p>
    <p>Šiev! / Pyeri!</p>
    <p>Šiev kuldâleijeeh... / Pyereh kuldâleijeeh...</p>
    <p><em type="bold">Ovdâmeerhah eres käldein</em> </p>
    <p>ŠIEV:</p>
    <p>Wörterbuch (III, R-Y) s. 214</p>
    <p>4698. <em type="bold">šieu</em>, attr. šieu (...) lok. sg. K šieuvvast, ess. K šieuvvan </p>
    <p><span type="quote">“toh laa šieu”</span> öJPM</p>
    <p><span type="quote">“tot lii læm munjin šieu”</span> wAP</p>
    <p>šieu ergi (wAP), šieu nijbe (Ä), šieu savehah (wAP), šieu luodda (wAP; “einige sagen: <em type="italic">pyeri luodda</em>”), šieu šoŋŋa (Ä), šieu kyelikeesi (wAP), šieu syeini-ihe (wAP), šieu ulmuuh (Ä) </p>
    <p><span type="quote">“šoodaj šieu mielan”</span> (K nMS), <span type="quote">“šieu mielast”</span> (öJPM, K), <span type="quote">“šieuvan mielast”</span> (K) (od. K <span type="quote">“pyerrin mielast”</span><span type="quote">”), “eeliin šieu oazálaǯvuođast”</span><span type="quote">“eeliin šieu oazálaǯvuođast”</span> (K wIM IK 159)</p>
    <p>šieunáálá (Ä), šieunál (wAP), tot piergee šieunál (wAP), šieunáálá rahtum (Ä), šieunál</p>
    <p>čiŋattum (K)</p>
    <p>šievluándulaǯ (wAP)</p>
    <p>šieuvvast (lok. sg.) šieuvast æænab (K) ‘hyväisesti enempi’, ‘bedeutend mehr’</p>
    <p>N šieǥâ</p>
    <p>Korpus:</p>
    <p>Lavŋe lii šiev já anolâš huksimaamnâs kuittâg tagarijn kuávluin, kost pecivyevdi lii kukken.</p>
    <p>Paasij mielân ko eergih motomen škuridii mahte kaasi, ko lijjii šiev mielâst.</p>
    <p>1940-lovvoost juuđij Ijjäävri kuávlust Unto Aarnio, kote vaaldij kuuvijd uáli šiev kamerain.</p>
    <p>Vátámuššân šiev anarâškielâ njálmálâš táiđu.</p>
    <p>Lâi šiev lyemeihe.</p>
    <p>Puurjâs pajedui, já käärbis jođeškuođij šiev liävttoin äpimeerâ vuást.</p>
    <p type="listitem">– Šiev juurdâ, Muumistáálu tuumái.</p>
    <p>PYERI</p>
    <p>Wörterbuch (II, L-P), s. 427:</p>
    <p><span type="quote">“na pyeri, must mejdej láá poučasčalmeh”</span> K wMA</p>
    <p><span type="quote">“must lii kálgu pyeri”</span> sM</p>
    <p><span type="quote">“tot lii pyeri eniinis”</span> sM</p>
    <p>Viärd. <span type="quote">“læj šieu ko poottih”</span> – <span type="quote">“pyeri læj ko poottih”</span> wAP</p>
    <p><span type="quote">“täst šoodâi pyeri”</span> wAP</p>
    <p>Viärd: <span type="quote">“tot taha pyere”</span> (lieber <em type="italic">pyere</em> als <em type="italic">šieu</em>) wAP </p>
    <p><span type="quote">“pyeri peeivi!”</span> – <span type="quote">“Immeel adde!”</span> sM</p>
    <p><span type="quote">“čuáŋŋááh láá pyereh lodeh”</span>sM</p>
    <p>Korpus:</p>
    <p>Pyeri, et mun jiem lah nuuvt alda!</p>
    <p>Tääbbin lii pyeri.</p>
    <p>Suoinâlmâsâst jotteem maŋa lii pyeri toohâđ puŋkkitärhistem.</p>
    <p>Pyeremus tobdomerkkâ lii tobdočoorvij kukkodâh.</p>
    <p>Munjin taha pyere uáiniđ já tiettiđ , et taat lii lamaš meiddei tovlái anarâšâi kielâsirdemvyehi.</p>
    <p>Ij täst tääiđigin leđe innig uáđđimráávhu, táiđá leđe pyereeb ko vuálgám meddâl eres uáđđimsaje rähtiđ.</p>
    <p>Sulguš Heeihâ Aili Marja lâi muu ááhu pyeremus ustev.</p>
    <p>Pyeri Aino!</p>
    <p>Iäruttâsah: Pyeri - ‘hyvä’, šiev - ‘hyvälaatuinen’</p>
    <p>IÄVTUTTÂS: Kielâjuávus savâstâl <em type="italic">šiev </em>já <em type="italic">pyeri </em>-saanij kevttimist já táárbu mield hämmee tärkkilub teikkâ viijđásub ravvuu toi kevttim várás. </p>
    <p>MIÄRÁDÂS: <em type="italic">Pyeri</em> lii almolub sääni, <em type="italic">šiev</em> vist meerhâš eenâb-uv ‘hyvälaatuinen’. Sárnuttâldijn ij pyevti kevttiđ <em type="italic">šiev</em> (<em type="italic">šiev kuldâleijeeh…</em>). Ovttáin saanijn rammum: <em type="italic">Pyeri!</em> Jis rámmoo maidnii tiiŋgâid, puáhtá kevttiđ <em type="italic">šiev</em>, mutâ ij ohtuu: <em type="italic">Šiev kistuuh!</em> <em type="italic">Šiev</em> ij laavii suuijâđ ige tast pyevti rähtiđ komparaatio. <em type="italic">Tot lii šiev </em>( ) - elliptlâš ceelhâ.   </p>
    <p><em type="bold">6 § Kyevtistaavvâlsij nominij maaŋgâlovo genetiv: kuhes vâi uánihis vookaal?</em> </p>
    <p>Petter vuolgâttem šleđgâpoostâst 7.11.:</p>
    <p><em type="italic">Mottoomlágán normân lii vuáhádum kuhes vookaal aainâs-uv jis 2. st. vookaal lii â, i tâi u: kaandâi, kieđâi, kuosâi, tiivrij, iivij, ááhui, páálui. Kukke puáhtá leđe meid motomijn saanijn, mast lii 2. st. á: kiälhái, káártái. Uánihâš tot lii, jis 2. st. vookaal lii o (teikkâ motomin á): pu'škoi, ohoi, kisái, kukái.</em> </p>
    <p><em type="italic">Oro kuittâg lemin, et sárnumist táválub lii kevttiđ uánihis vookaal meiddei tagarijn saanijn, main noormâ mield kolgâččij leđe kukke: ka'ndâi, kie'đâi, kuo'sâi, ti'vrij, áhui, pálui, kiäl'hái, ká'rtái.</em> </p>
    <p>●  ‘ivij’ 76, ‘iivij’ 105</p>
    <p>●  ‘tivrij’ 8, ‘tiivrij’ 21</p>
    <p>●  ‘áhui’ 0, ‘ááhui’ 8</p>
    <p>●  ‘pálui’ 1 (‘muotâpálui’), ‘páálui’ 1</p>
    <p>●  ‘kártái’ 2, ‘káártái’ 6</p>
    <p>Huám: ucâmist kuáđđojii meddâl säänih main lii vuossâmuu stavâlist diftoŋ, ko čälimist iäruttâs ij oinuu.</p>
    <p>- Puáhtá-uv vookaal uánánem tain soojijn, main tot kolgâččij leđe kukke, tovâttiđ epičielgâsvuođâid ääši siskáldâs tááhust, já lii-uv ton tááhust tárbu kielâtipšomân?</p>
    <p>Keččâlem. Normativliih kukkoduvah láá vuálásargum, fáárust meiddei diftoŋeh:</p>
    <p><em type="italic">kandâi luus kaandâi luus</em> </p>
    <p><em type="italic">majemui ivij majemui iivij</em> - i<em type="bold">v</em>ij </p>
    <p><em type="italic">áhui saavah ááhui saavah</em> </p>
    <p><em type="italic">tivrij suovsah tiivrij suovsah</em> </p>
    <p><em type="italic">muotâpálui koškâm muotâpáálui koškâm </em> </p>
    <p><em type="italic">kártái vuáđuld káártái vuáđuld</em> </p>
    <p><em type="italic">kuárus kie’đâi kuárus kieđâi</em> </p>
    <p><em type="italic">kuo’sâi vuálá kuosâi vuálá</em> </p>
    <p>- Tuáimá-uv tááláš normâ 2-st. saanij ml. gen. kuhes vokalist čäällimkielâ tááhust? Kalga-uv tuhhiittiđ meid uánihis vookaal paldâlâs häämmin, jis ij jo vuosâsajasâžžân-uv?</p>
    <p>IÄVTUTTÂS: Kielâjuávus totká já smakkiistâl uánánâm vokalij heiveevuođâ anarâškielâ jienâdâhvuáhádâhân já addel ääšist jieijâs avžuuttâs.</p>
    <p>MIÄRÁDÂS: Uánihis vookaal lii táválâš variant kuhes vokalân já oro lemin puárásub eenikielâlij sárnumist joba táválub. Tot tuhhiittuvvoo siämmáánáál ko kuhes vookaal-uv. Variant kevttim lii tuođânálásávt kiddâ kuávlukielâst já muálkkáás jienâdâhnubástusâin já ohtâvuođâin, om. siämmáš sääni sáttá motomin leđe pyereeb uánihâžžân já motomin kukken. Taan ohtâvuođâst ij lah tutkum, main tábáhtusâin lii pyereeb pieijâđ uánihis vookaal já kuás vist kuhe.</p>
    <p><em type="italic">Visteest láá stovli já kissá </em>(pyereeb)<em type="italic"> Visteest lii stovli já kissá</em> </p>
    <p><em type="italic">Visteest ij lah stovli, pevdi ige lamppu.</em> (luvâttâllâm)<em type="italic"> Visteest iä lah stovli, pevdi ige lamppu  </em></p>
    <p>Mut:<em type="italic"> Visteest iä lah stovli, pevdi já lamppu. </em>(olesvuotâ) </p>
    <p><em type="italic">Visteest ij lah stovli ige kissá Visteest iä lah stovli ige kissá</em> </p>
    <p><em type="italic">Visteest láá nieidâ já kandâ Visteest lává nieidâ já kandâ</em> (MM, MLO, MV)<em type="italic"> Visteest lii nieidâ já kandâ</em> </p>
    <p><em type="italic">Visteest lii kyehti kaandâ </em>(hyenes muulsâiähtu, peic jis kaandah lává mahtnii ohtâ olesvuotâ)<em type="italic"> Visteest lává kyehti kaandâ</em> (taat ij lah eksistentialceelhâ)<em type="italic"> Visteest láá kyehti kaandâ</em> (taat lii eksistentialceelhâ) </p>
    <p><em type="italic">Seeini vuástá láá saveheh já kiälkká. Seeini vuástá lii kiälkká já saveheh.</em> </p>
    <p><em type="italic">Sehe uáppeeh já máttáátteijee lii vaibâm. Sehe uáppeeh já máttáátteijee láá vaibâm. Sehe uáppee  já máttáátteijee lává vaibâm.</em> </p>
    <p>MIÄRÁDÂS: Jis luvâttâl oovtâ häävild já vuossâmuš luvâttâllâmnáál tiŋgâ lii oovtâlovvoost, te <em type="italic">lii</em> lii hiäivulâš. Jis ubâ luvâttâllâm ana ohtân ubâlâšvuottân, talle <em type="italic">láá</em>. Luvâttâldijn <em type="italic">láá</em> ij lah puástud, mut ana sistees taggaar jurduu et sárnost (já máhđulávt kuldâleijest) lii jo oovdeb tiätu luvâttâllâm čuosâttuvâin já sun (suoi) ana taid olesvuottân. Ceelhâopâlávt puáhtá jurdâččiđ nuuvt, et luvâttâldijn celkkust láá maŋgâ subjekt já verbâ kongruist tain vuossâmuin. Jis kuittâg ubâ luvâttâllâm kalga anneeđ ohtân subjektin, te verbâ ferttee leđe maaŋgâlovvoost. Duaal <em type="italic">lává</em> ij lah luvâttâlmijn kiävtust jis lii koččâmuš eksistentialcelkkuin. </p>
    <p><em type="bold">8 §        Pođoi säänih</em> </p>
    <p>Kielâkäldei vuolgâttum ávus koččâmušah:</p>
    <p>●  “<em type="bold">Kansallisarkisto</em>” nommâ anarâškielân, iävtuttum: <span type="quote">“Riijkâarkkâdâh”</span>.  Riijkâ -sääni ij kavnuu ohtuu sänikirjeest, mut tot meerhâs <span type="quote">“valtio”</span> já lii kuittâg korpus teevstâi mield kiävtust. </p>
    <p>Meid staatâarkkâdâh lii muulsâiähtu já Aalmug-/Aalmuglâšarkkâdâh. Noomâ valjiimân vaaikut tot, et maid haalijd tiäduttiđ. Kiäi várás anarâškielâlâš nommâ lii já kiäh kalgeh iberdiđ mast lii saahâ? Tuše Suomâst ässee anarâškielâliih vâi sämikielâliih miätá Tave-enâmijd? Koolgâm koijâdiđ tääl tust Suvi, et maid tun halijdah almottiđ anarâškielâlâš noomáin, ko tun tun lah arkkâdâh äššitobdee.</p>
    <p>Suvi västid: “Riijkâarkkâdâh oroččïj pyeri, eidu tom kielâharmonia tiet – ličij pyeri, ete ličij alta</p>
    <p>tavesämikielâg noomâ. Tot eidu ličïj tehâlâš, ete lii iberdettee sämikielâlij kooskâst miätá Taveenâmijd já ete ij lah mihheen Kansanarkisto ađâi Aalmugarkkâdâh peic Kansallisarkisto. Mii iävtuttâs.</p>
    <p>
      <em type="italic">Merkkejui, ete Marja-Liisa vuolgij čuákkimist tme 12:17. </em>
    </p>
    <p>Aalmuglâš-, Riijkâ- vâi Staatâarkkâdâh? Korpus: riijkâ 185 kerdid, staatâ 820. Aalmuglâšarkkâdâh vist lii kevttum Sämitige jurgâlusâin: <span type="quote">“Sämiarkkâdâh tuáimá säämi kulttuurkuávdáš Sajosist. Arkkâdâh lii uási Suomâ Aalmuglâšarkkâduv.”</span></p>
    <p>
      <em type="italic">Merkkejui, ete Marja-Liisa maacâi čuákkimân tme 12:37. </em>
    </p>
    <p>Miärádâs: <em type="italic">Suomâ Aalmuglâšarkkâdâh</em>. Tot ij siähhán eres almugij arkkâduvâiguin. <em type="italic">Staatâ-</em> teikkâ <em type="italic">riijkâ</em> iä kuvvii lájádâs tooimâ nuuvt pyereest. Sääni sulâstittem eres kielâi termâduvváin ij lah hiäivulâš vuáđustâs sääni rähtimân, tondiet ko anarâškielâlâš sääni lii vuosâsajasávt anarâškielâlij várás já ferttee smiettâđ, mii sii uáinust lii puoh pyeremus termâ. </p>
    <p><em type="italic">Saavâjođetteijee meridij 50 miinut purâdempuudâ tme 12:50. Čuákkim jotkui tme 13:50.</em> </p>
    <p>●  Mii lii <em type="bold">Feministinen puolue</em> (ruot. Feministiska partiet) sämikielân?  </p>
    <p>Kielâpargei kuorâttâllâm: Nettidigisäänih tobdá sääni 'feministi' já tot lii <em type="italic">feminist</em>. Tot ij kavnuu Korpusist ige uđđâ saanij listoost (ige mihheen ton suárgusijn), ige toos oro val lemin vuáhádum adjektivsuorgiittâs. Tot puávtáččij leđe jo-uv <em type="italic">feministlâš </em>teikkâ <em type="italic">feministsâš piäládâh</em>, mutâ <em type="italic">-lâš</em> já <em type="italic">-</em> <em type="italic">sâš</em>-suárgásijn puáhtá leđe iäruttâs mii máhđulávt toovvât merhâšumeiäru ‘feministlâš’ já ‘feministsâš’ kooskân. Tast lii lamaš saahâ lovnâsaanij rähtimnoormâi kieđâvuššâm ooleest, mutâ ij čielgâ uáivil. Tot kuittâg lohtâs anarâškielâ sänirähtim tááhust tommit stuárráb olesvuotân ete kielâpargee ij lah vala adelâm vástádâs ääšist. Tavesämikielân kiävttoo adjektiivin ‘feministtalaš’. </p>
    <p>Feministsâš/feministlâš-koččâmušân MLO já Ilmar västidáin šleđgâpostáin, ete <em type="italic">feministsâš</em> ličij pyereeb. Almolávt suárgásij iäruin MLO arvâlij lasseen návt: <span type="quote">“Čielgâ iäruh láá, mut toh meiddei maneh siähálâs. Ruávis njuolgâdus: -lâš = su. -lainen; -sâš = su -inen. Mut näävt čielgâs taat ij tiäđustkin lah keevâtlii elimist.”</span> </p>
    <p>Sämikielâlâš vâi sämikielâsâš? MLO: <span type="quote">“Sämikiel aabis; sämikielâlâš olmooš; sämikiel uđđâseh.”</span> PM: <span type="quote">“Korpus kale lii tievâ -kielâsijn. "Sämikielâlâš" (teikkâ uánihávt "sämikiel") lâš táválub.”</span><span type="quote">"Sämikielâlâš"</span> (teikkâ uánihávt <span type="quote">"sämikiel"</span>) lâš táválub.”</p>
    <p>Matti lii motomin vuolgâttâm Tanja Kyrön taggaar suogârdâllâm -lâš já -sâš-suárgásijn:</p>
    <p>“Taa láá -lâš-loppâsiih säänih: vajalâš, asalâš, avalâš, kunnáálâš, virgálâš, máđhálâš, tehálâš, páihálâš, tohálâš, kuhálâš, ávhálâš, rávhálâš, kirjálâš, historjálâš, siskálâš, suámálâš, vuáimálâš, komálâš, njálmálâš, jiärmálâš, kávpálâš, paijeelmiärálâš, uásálâš, jáválâš, táválâš, piäiválâš, ärbivuáválâš, loválâš, kuhendâlâš, tieđâlâš, mirhâlâš, sujâlâš, skikâlâš, oovtmielâlâš, huolâlâš, škovlâlâš, toimâlâš, vuovnâlâš, varâlâš, lopâlâš, ristâlâš, lavâlâš, rehálâš, kyehtilâš, persovnlâš, sudolâš, rikolâš, oskolâš, ilolâš, almolâš, sorolâš, kijtolâš, anolâš, littolâš jna. Suomâkielâst täin lii iänáážin -llinen-loppâ. Ton lasseen láá val ruátálâš, kittâllâš, helsiglâš, tuurunjargâlâš jna.</p>
    <p>Täin puáhtá väldiđ maali, ko smiättá -logia-saanijd. Talle ko taid normâd, te láá máhđulâšvuođah: neurologilâš, neurologisâš, neurologlâš, neurologsâš, neurologialâš, neurologiasâš. Mut neurologihân lii olmooš. Talle neurologilâš/ -sâš lii taggaar, mast parga tot olmooš, neurologiákku. Talle pyereeb ličij neurologialâš/ -sâš, ađai tot, mii kuáská neurologian. Tot merhâšičij kal tom, et talle meiddei kolgâččii leđe autonomialâš, metafonialâš, topografialâš, manialâš, klaustrofobialâš, apatialâš, androgynialâš, akrobatialâš jna.</p>
    <p>Kuhes o (-loogisâš/-loogilâš) mun kuittâg kuáđáččim meddâl, ko tot lii njuámmum suomâkielân-uv ruotâkielâst, ige kal taan ääigi kevttuu suomâkielâstkin. Tuše ohtuunis loogilâš kal tohhee.</p>
    <p>(-sâš-loppâsiih kale mudoi, mut kalga ain smietâstiđ, et láá-uv toh deminutiivhäämih vâi iä, lii-uv agrologisâš ucce vâi táválâš agrologi?)”</p>
    <p>Eres ovdâmeerhah: Korpus: ‘Työmies lii taggaar kommunistlâš lostâ’, ‘Kommunistlâš sovjetlitto’ NDS: sosialistlâš ‘sosialistinen’ Kielâtekno: raasistlâš; Korpus: ‘rasistiliih’ Korpus: sehe demokraatlâš (17) ete demokraatsâš (1); Suomâ Sosiaaldemokraatlâš Piäládâh</p>
    <p>Iävtuttâs: Kielâjuávus já ravvimjuávkku savâstelleh ääšist já adeleh jieijâs avžuuttâs.  Miärádâs: <em type="italic">Feministlâš piäládâh</em> (3 jienâ). Eres iävtuttâsah lijjii <em type="italic">Feministsâš piäládâh</em> já <em type="italic">Feminismpiäládâh</em> (ohtâ jienâ) </p>
    <p>
      <em type="italic">Meridui, ete 9 § já 10 § kieđâvuššojeh táágubeht ovdil ko Márjá-Liisá ferttee vyelgiđ. </em>
    </p>
    <p>●  <em type="bold">yökkönen</em> – ijjâloddááš, máánuloddááš, ijjâgâs (uđđâ säänih -listo), ijjâpiäivááloddááš (Nettidigisänikirje) → Ijjâloddááš ij soovâ, ko ijjâlodde lii oppuu já toh pyehtih siähániđ. Ijjâpiäivááloddááš lii vuosâsajasâš almosnommâ, mutâ máánuloddááš, ijjâgâs láá máhđuliih ton räi ko toh totkojeh já šlajâttâllojeh tärhibeht. </p>
    <p>●  <em type="bold">metsä - erämaa</em> – vyevdi – meccikuávlu. Suomâkielâst maŋgâ saajeest kevttih <span type="quote">“erämaa”</span> sääni. Ličij-uv toos ohtâ pyeri vaastâ anarâškielâst vâi ij? -- Ij kenski njuolgâ, mutâ meeci já vyevdi iäruttâs lii, ete vyevdist šaddeh muorah, ko vist meecist iä aainâs.  </p>
    <p>●  <em type="bold">kypsyysnäyte</em> – maturiteet, laddâmčááitus (termâ ollâopâttâhuápuin) -- Laddâmčááitus lii meendu konkreetlâš; maturiteet lii aaibâs pyeri. Máhđulávt meiddei hárjánemčááitus tâi -tuođâštem, jis haalijd čielgiđ sämikielâ sanijguin.  </p>
    <p><em type="italic">Merkkejui, ete Miina Seurujärvi vuolgij tme 16:02.</em> </p>
    <p>●  <em type="bold">tutkimusalue</em> – tutkâmsyergi om. arâšoddâdemsyergi (kuávlu tuše talle ko lii saahâ eennâmtieđâlâš ääšist, konkreetlâš saajeest) </p>
    <p>●  <em type="bold">yleistää</em> – a’lmolistiđ. Kielâtoimâttuv sänikirje: <em type="bold">yleistää:</em> </p>
    <p><em type="bold">1.</em> laajentaa jk havainto, päätelmä tms. koskemaan muita t. kaikkia samanlaisia tapauksia; tehdä yksittäistapausten perusteella yleisiä päätelmiä; antaa jllek yleinen pätevyys. <em type="italic">Tutkimustulos, jota ei </em></p>
    <p>‘Tutkâmpuáđus, mon ij pyevti amnâstuv vänivuođâ keežild anneeđ/tulkkuđ almolâžžân.’ ‘Almolisten puáhtá ettâđ, ete --’ ‘Almolávt puáhtá ettâđ, ete --’ ‘Almolii tääsist puáhtá ettâđ, ete --’</p>
    <p>→  ‘almolistiđ’ lii máhđulâš. Ääši puáhtá čielgiđ meid nubij sanijguin keččâlâddâm miäldásávt.</p>
    <p>●  <em type="bold">matkijasieni</em> - jievžâdeijee teikkâ ađđiistellee kuobâr (masa jyehi kuobbârist lii nubbe šlaajâ, mii sulâstit tom oovdeb šlaajâ já toh kočoduvvojeh <span type="quote">“matkijasienen”</span>) → Kuábáš-uv tohhee. </p>
    <p>●  <em type="bold">čevđi</em> – maid tot meerhâš? Láá-uv tast soksâmeh vâi iä? Mii iäruid lii čevđi, nähki, šišne, turkkâ jna saanijn. Uásálisteid lii vuolgâttum čevđi-sääni merhâšuumeest šleđgâpostâ 29.8.2016 → Čevđi já nähki láá synonymeh, já čeevđist pyehtih leđe soksâmeh. Šišneest iä lah soksâmeh, turkkâ vist lii suomâkielâ lovnâ. Tyeljist láá soksâmeh. Nähki lii uccáá kevttum nuorttiibeln. </p>
    <p>●  <em type="bold">kuitu</em> raavvâdamnâsin –  (Facebook 25.8.2<em type="italic">016) </em></p>
    <p>
      <em type="italic">https://www.facebook.com/groups/264702290230055/permalink/1260563837310557/ </em>
    </p>
    <p>Čuákánkiäsu: Heli Huovinen: Puáhtá-uv kevttiđ “<em type="bold">sáigu</em>”? MLO: <em type="bold">Kuidâ</em>. Sáigu-säänist lii puáris pihtâsij smakkâ. Miina S: Pyehtih-uv kuidâ já kuittâ siähániđ? Neeta: Korpusist ceelhâ: "Tuálih siste valjeest sááiguid." Mast vuálgus, mii ohtâvuođâid? Pekka Sammallahti: Ko suonâid sáárá, šaddeh <em type="bold">sarâseh</em>. </p>
    <p>→ Kielâjuávus avžut kevttiđ saanijd sáigu tâi raavâdsáigu</p>
    <p>●  Puáhtá-uv vuáládistemkonjunktioi <em type="bold"><span type="quote">"tego, nuuvtko"</span></em> saajeest kevttiđ meid sääni <em type="bold"><span type="quote">"mahte"</span></em>? - Taas ij lah vala västidum. Ovdâmerkkâtutkâm taa vyelni: </p>
    <p>Wörterbuch (II L-P): <em type="bold">maht(e) → mii</em>; s. 140-141, motomeh ovdâmeerhah: </p>
    <p><span type="quote">“vuoj ármugas peäiváǯ, máánu já täsnikodde, mahte leǯehkin ääših šoddam!”</span> K sV <span type="quote">“mahte mun kalgeen pyehtiđ älgiđgene”</span> K sV <span type="quote">“Anarjääyrist lææ nuut ænnuu suolluuh mahte ivveest peeivih”</span> IK 387 <span type="quote">“Avveeljuuha lii mahte spææijal”</span> sM <span type="quote">“tot seämmaa pappa læj must mahte piämmu-eeči nuuvt kuhe kuo læj tääbbin Säämist”</span> K wHeM <span type="quote">“mæhte čuolda kaskoo kárbá”</span> sM</p>
    <p>Korpusist 37 kerdid, taa motomeh:</p>
    <p><span type="quote">“Poccuuh keččeh kávkkájeh, ko mun puáđám, mahte mast liččii lamaš polâmin.”</span> <span type="quote">“Lâi káállám mahte olmooš te, mut ij kuittâg olmooškin lamaš.”</span> <span type="quote">“Te sun ko eidu kiergân eergijd sirdeđ nube muorân, te kivkked puoh čuovvânij mahte peiviv te, (...).”</span> <span type="quote">“– Čuovvânij mahte peiviv te já oppeet siävŋánij, mihheen jienâid ij kullum, mii leš lamaš.”</span></p>
    <p>●  <em type="bold">tekstuaalinen</em> – vástádâs: jis merhâšume ij pyevti čielgiđ, puáhtá kevttiđ sääni <em type="bold">tekstuaallâš</em> (kei meid: feministsâš/feministlâš) </p>
    <p>●  Maht sujâttâm pennuu <em type="bold">hekki</em>? Tego "viežžâh-uv siiri pennuuh heekist?" Heekin? Hiákán? Heekist? -- Kielâpargee vástádâs: Hekki sojá Nettidigisaanij mield illativân 'hiäkán', lokativân 'heekist'. Viežâ pennuid heekist! Lah-uv pieijâm pennuid hiäkán?  </p>
    <p>●  <em type="bold">Huurre</em>. Lai-uv <em type="bold">pico </em>muorâin já <em type="bold">rine </em>enâmist? </p>
    <p>Kielâpargee vástádâs: Nettidigisänikirje miel<em type="italic">d http://saanih.oahpa.no/smn/fin/ </em>pice lii asettub já mahtnii ucceeb ko rine. Pice puáhtá leđe om. autolaasâst. Rine lii assab  já eenâb ko pice. Nettidigisänikirje ij toovât iäru tast, et kost pice teikkâ rine láá.  </p>
    <p>Itkos sänikirje muštâl pice já rine saanijn suullân siämmáánáál ko Nettidigisänikirje. Itkos kirjeest láá om. čuávuvááh ovdâmeerhah:</p>
    <p><em type="bold">rine</em> mecci lii rineest, muotârine = rine; picerine = pice, rinečuhčâ (čuhčâ talle ko muorah láá rinnum), mecci lii rinnum = mecci lii rineest, rinekuosâ, rinemuorah, rinepeeci </p>
    <p><em type="bold">pice</em> picejieŋâ, picesoovsâ, picesovs-ergi; lâi puolâš moonnâm iijâ, eennâm lii piccoom; tääl ij pyevti riävskáid pivdeđ ko kielah picoh miärkkápuolâšijn, kiedi pisoi, muorâ pisoi, laasâ pisoi, miärkkápuolâš piccood puohrâkkân, kieddi lii pisostâm, eennâm lii piccum, siämu piccui, laasâ piccoo </p>
    <p>→ pice-sääni verbâsuárguseh láá kyevtilágáneh: piccoođ já ton passivsuárgus piccuđ, já motomijn sárnoin aktiivverbâ ij lah ubâ kiävtustkin, ko merhâšume lii kuittâg suullân siämmáš.</p>
    <p>●  Moh láá sämikielân 1. <em type="bold">Juuret Saamenmaassa</em> (taaiđâčáitáldâh) 2. <em type="bold">Saamelaisten kulttuurikeskus</em>? Kielâpargee vástádâs: 1. ‘Madduuh Sämienâmist’ jis lii ulmuu madduin saahâ - meiddei máhđulâš ‘Ruottâseh’, mutâ tast lii šaddotieđâlub merhâšume. 2. ‘Sämmilij kulttuurkuávdáš’ teikkâ ‘Sämikulttuurkuávdáš’, jis tot ij siähán Sajosijn. </p>
    <p>●  Moh láá sämikielân: <em type="bold">perinteinen</em> (esineestä tai kuviosta), <em type="bold">pelkistetty </em>(esineestä tai kuviosta), <em type="bold">yllättävä </em>(esineestä tai kuviosta)? Kielâpargee vástádâs: perinteinen - ärbivuáválâš, pelkistetty - oovtâkiärdán, yllättävä - olâttâslâš </p>
    <p>●  Maid meerhâš Pautujärvi -sajenoomâ miärusuási <em type="bold">pautu</em>?  Kielâpargee vástádâs: “Anarâškielâ päikkinoomah -kirjan mukaan: “Pautujärvi inarinsaameksi Pavdjävri; Iso järvi Iijärvestä itään, nimiperheeseen kuuluvat vielä Pavdčukkâ (Pautuhuippu), Pavdjävrčuájá (Pautujärvenlahti) ja Pavdvuonâ (Pautuvuono), joka on Iijärven lahti. Tannerin mukaan <span type="quote">"Paudš´jokk"</span> (nimi on koltansaamea) on joki Petsamossa ja sen nimi tulisi sukupuuttoon kuolleelta vesilinnulta. Lintu on allia pienempi <span type="quote">"poovdâš"</span>. K. Nickul kirjassa <span type="quote">"Petsamon eteläosan koltankieliset paikannimet kartografiselta kannalta"</span> ei ole samaa nimeä. Muoto <span type="quote">"poovdâš"</span> löytyy nykyään Marja-Liisa Olthuisin uudesta sanakirjasta, ja tarkoittaa samaa kuin pohjoissaamenkielinen lii jieš riessum’. Mutâ jis tot lii kiännii tiätu ulmuu pargo puáđus, te iättoo váhá nubenáál: </p>
    <p>
      <em type="italic">Silkke lii jieš riessum. Taat silkke lii muu jieš riessâm. -&gt; jieččân </em>
    </p>
    <p>
      <em type="italic">Kirje lii jieš čallum. Kirje lii tuu jieš čäällim. -&gt; jieijâd </em>
    </p>
    <p><em type="italic">Luoddâ lii jieš rahtum - tot lii táluiššeed jieš rähtim luoddâ. -&gt; jieijâs</em> </p>
    <p>Tot passivrááhtus lii váhá anarâškielân oomâs ige ain suujâ nuuvt pyereest kevttimkielâ mield, já maŋgii ton saajeest puáhtá-uv kevttiđ maidnii iärásijd. Muu rähtim piäju, tuu čäällim reivâ, eeni mälistem purrâmuš.”</p>
    <p> Pronomin jieš ferttee leđe genetivhäämist.</p>
    <p>●  Lii-uv suomâkielâ sääni <em type="bold"><span type="quote">“infarkti”</span></em> infaarkt sämikielân? Kielâpargee: Tiervâsvuotâsaanij listoost uáinoo ete tot lii valdum uáli ruávis lovnân sämikielân, infarkti (listoost 'aivoinfarkti' puotâ). → Infarkt lii meiddei máhđulâš. </p>
    <p>●  “<em type="bold">Etiikka</em>” já “<em type="bold">etikka</em>” -saanij iäruttem anarâškielâst. Lovnâsäninoormâ mield kuohtuuh ličij <span type="quote">“eetik/eetiik”</span>. Vástádâs: etiikka -&gt;  etiikka, etikka -&gt; eetik </p>
    <p>●  Sämikielâlij muštoiskosluámáttuvâin vááilui sämikielâlâš jurgâlus celkkui SULKEKAA SILMÄNNE, tiervâsvuođâtipšoo koijâdij jurgâlus. - Vástádâs: <span type="quote">“piejâ čoolmijd kiddâ”</span> → pyereeb lii toopâ čoolmijd</p>
    <p>●  <em type="bold">Asettem</em> -sääni viärdádâllâmhäämih. Koččâmuš/iävtuttâs: komp. -&gt; asettub, superl. -&gt; asettumos vâi asettemus Kielâtekno sänikirje: asettem attr. asettes / attr. asettemes, asettem maaŋgâloho nominativ asettemeh Kielâoppâ: komp. asettemmeeb, superl. asettemmus. <em type="italic">Huám: oro lemin, et ulmuuh kevttih <span type="quote">“asettub”</span>sääni.  </em>→ asettub, asettumos láá pyerebeh. Tot lii vala tutkâmnáál, ete sojá-uv <em type="italic">asettem</em> kuulmâ- vâi neeljistaavvâlsij mield. </p>
    <p>●  Mii lii sämikielân <em type="bold">kannustaa</em>? Om. <span type="quote">"mun halijdâm [kannustaa] párnáid já nuorâid tánssáđ"</span> – Kielâpargee: Tast puáhtá kevttiđ veerbâ movtijdittiđ (kukkodâhmerháin mo'vtijdittiđ). <span type="quote">“Mun halijdâm movtijdittiđ párnáid já nuorâid tánssáđ.”</span> Ruokâsmittiđ 'rohkaista' lii meiddei ohtâ muulsâiähtu jis lii tuođâi-uv saahâ ruokkâdvuođâ váilumist teikkâ njuolgist paaloost. Tot lii meiddei viijđáht kevttum mutâ merhâšume lii tiäđust-uv eres ko movtijdittiđ-säänist.  </p>
    <p>●  <em type="bold">lapsiasiavaltuutettu </em>- pärniäššiváldálâš </p>
    <p>●  Škovlâtuođâstusâst: Toisten ihmisten huomioon ottaminen.   Nubij ulmui vuotânväldim vâi vuotân väldim. Ympäristön huomioon ottaminen.  Pirrâs vuotânväldim vâi vuotân väldim. Työn arvostaminen.    Pargo áárvustanneem vâi áárvust anneem.</p>
    <p>5-6 luokai sánálii škovlâtuođâštusâst: Luot ja ylläpidät myönteistä ilmapiiriä ja työrauhaa.</p>
    <p>1-2 luokai sánálii škovlâárvuštâlmist: LUEN, NÄEN, KUULEN JA KOEN (L4) tuubdâm? TARTUN TEKNIIKKAAN (L5)  vááldám kiddâ tekniikâst  ? täst lii vyelni tággáár ceelhâ: ‘Olen kokeillut erilaisia laitteita.’</p>
    <p>→ Sirdojeh puáttee čuákkimân.</p>
    <p>
      <em type="bold">9 §        Eres ääših </em>
    </p>
    <p>
      <em type="italic">Kieđâvuššâm jotkui täst ‘Feministinen puolue’ maŋa. </em>
    </p>
    <p>●  Kielâpargei Kielâ kukáh -čaalârááiđu čalluid kalga vistig vuolgâttiđ kielâjuáhus jesânáid ovdil almostittem om. Google Drive peht, vâi taid lii älkkee luuhâđ já tärhistiđ ovdil almostittem. ●  Anarâš saavâi tiileest Yle Säämist savâstâllui. ●  Tiervâsvuotâsaanijn tieđettem: Tiervâsvuotâsänilistoh láá nurrum já almostittum ohtân liston 18.10.2016 já liŋkkâ lii juohhum Kielâkäldee blogist já Facebookist, já Anarâškielâ orroomvisteest.  Saanijd puáhtá kieđâvuššâđ eenâb veikkâ Kielâkukkáin já tieđettiđ toin lain eenâb.</p>
    <p><em type="italic">Saavâjođetteijee meridij 10 miinut puudâ tme 15:30. Marja-Liisa Olthuis vuolgij tme 15:30.</em> </p>
    <p><em type="italic">Čuákkim jotkui tme 15:45.</em> </p>
    <p><em type="bold">10 §     Tiättun</em> </p>
    <p>●  Kejâstâh historjá-já ohtsâškoddeuápu säniliiston</p>
    <p>●  Säämi Kielâkäldee pargojuávu nubástusah: Miina Seurujärvi lii päcimin meddâl Kielâkäldee pargoin já sirdâšuvá oppâmaterialtoimâttuv pargoid 1.1.2017. Neeta Jääskö juátká 100% kielâpargen. Proojeekthoovdâst láá meiddei puáttám uđđâ pargoravvuuh kielâpargeid sehe siemin nubástusah kielâjuáhusij čuákkimáid.</p>
    <p>●  Kielâkäldee anarâškielâ pargein lii máhđulâš väldiđ ohtâvuođâ meiddei Whatsappijn já ulmuuh láá-uv ávhástâllâm toin.</p>
    <p>●  Kielâpargeeh lává čäliškuáttám jyehi oho uánihis čalluu monnii kielâääšist Kielâkäldee nettisijđoid<em type="italic">, http://www.giella.org/?lang=smn. Ma</em>câttâs lii-uv puáttám mottoom verd, sehe táválij lohhein ete saavâjođetteijest. </p>
    <p>
      <em type="italic">Kieđâvuššâm jotkui čuávuvâžžân 8 § Pođoi saanijn ‘yökkönen’ ovdâskulij. </em>
    </p>
    <p><em type="bold">11 §     Čuákkim lopâttem</em> </p>
    <p>Saavâjođetteijee lopâttij čuákkim tme 17:04.</p>
    <p>___________________________________   _____________________________________ Petter Morottaja   Marja-Liisa Olthuis saavâjođetteijee   jeessân</p>
    <p>___________________________________   _____________________________________ Saammâl Morottaja   Matti Valle värijeessân   äššitobdee</p>
    <p>___________________________________   _____________________________________ Matti Morottaja   Miina Seurujärvi äššitobdee   kielâpargee</p>
    <p>___________________________________ Neeta Jääskö kielâpargee, čällee</p>
  </body>
</document>
