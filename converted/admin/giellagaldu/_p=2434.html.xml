<document xml:lang="smn" id="no_id"><header><title>Kielâ kukáh: Pice já rine | Sámi Giellagáldu</title><genre code="admin"/><author><person firstname="Neeta" lastname="Jääskö" sex="f" born="" nationality=""/></author><year>2016</year><wordcount>385</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2434</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>↓ Skip to Main Content</p>
<p type="title">Kielâ kukáh: Pice já rine</p>
<p>Posted on</p>
<p>by</p>
<p>Neeta Jääskö</p>
<p>Pice já rine saanijd taarbâš ko tálvá. Mii iäruid saanijn lii? Käldein selvânij, et pice lii ucceeb meeri já rine lii stuárráb meeri jiäŋum čäcilievlâ mottoom asseest. Suomâkielâ säneh láá <span type="quote">“kuura”</span> já <span type="quote">“huurre”</span>. Suomâkielâ almolii sárnumkielâst saanij merhâšumeh maneh ilolávt siähálâs, mut meteorologlâš termân saanijn lii kuittâg čielgâ iäru aainâs Wikipedia mield. Anarâškielâst pice já rine saanij iäru lii tot, et mon assaht teikkâ asettemmeeht čäcilievlâ/jieŋâ/muotâ lii.</p>
<p>Pice sääni váldumerhâšume lii mottoomlágán asettes jieŋâkerdi. Pice-veerbâi peht itá Itkos sänikirje ovdâmeerhâin meid nubelágán merhâšume: mottoomlágán miärkká, mii lii sovđâm laasâ. Rine sääni oro meerhâšmin čielgâsávt tom, et 1. lii ennuv pice ja 2. lii ennuv muotâ čoggâšum om. muorâ oovsij oolâ.</p>
<p>Itkos sänikirjeest láá čuávuvááh ovdâmeerhah:</p>
<p><em type="italic">pice </em>1. toškâsâm čäcilievlâ asseest <em type="italic">picejieŋâ </em>jieŋâ, mon alne lii toškâsâm čäcilievlâ <em type="italic">picesoovsâ,picesovs-ergi </em>kovvee soovsâ ivne, ko soovsâ keejih láá kuovgâduboh jo loppâ soovsâ </p>
<p><em type="italic">piccáá </em>ko mastnii lii toškâsâm čäcilievlâ </p>
<p><em type="italic">piccoođ </em>; <em type="italic">lâi puolâš moonnâm iijâ, eennâm lii piccoom; tääl ij pyevti riävskáid pivdeđ ko kielah picoh miärkkápuolâšijn; kiedi pisoi, muorâ pisoi, laasâ pisoi </em></p>
<p><em type="italic">picodiđ </em>; <em type="italic">miärkkápuolâš piccood puohrâkkân </em></p>
<p><em type="italic">picostiđ </em><em type="italic">; kieddi lii pisostâm (uccáá) </em></p>
<p><em type="italic">piccuđ </em>; <em type="italic">kieddi piccui, eennâm lii piccum, siämu piccui, laasâ piccoo </em></p>
<p><em type="italic">rine </em>1. assaas muotâ muorâst, oovsijd čoggâšum muotâ, 2. toškâsâm čäcilievlâ asseest <em type="italic">mecci lii rineest </em>– mecci ko muorâi oovsij alne lii ennuv muotâ <em type="italic">rinečuhčá </em>– čuhčá talle ko muorâin lii muotâ <em type="italic">rinekuosâ </em>– kuosâ mon oovsij alne lii muotâ <em type="italic">rinemuorah </em>– muorah talle ko oovsij alne lii muotâ <em type="italic">rinepeeci </em>– peeci mon oovsij alne lii muotâ </p>
<p><em type="italic">rinnáá </em>ko mastnii, táválávt muorâst, lii toškâsâm čäcilievlâ teikkâ muotâ oovsijn </p>
<p><em type="italic">rinnoođ </em>juovdâđ rine vuálá, </p>
<p><em type="italic">rinodiđ </em>juovdâđ rine vuálá, rinnum tábáhtuvá <em type="italic">kuhheeb äägi </em></p>
<p><em type="italic">rinostiđ </em>juovdâđ <em type="italic">uccáá </em>rine vuálá; <em type="italic">tääl lii rinostâm </em></p>
<p><em type="italic">rinnuđ </em>/ <em type="italic">ridnuđ </em>; <em type="italic">mecci lii rinnum </em>/ <em type="italic">ridnum </em>= <em type="italic">mecci lii rineest </em></p>
<p>Täst vala motomeh säänih vâi äšši čiälgán (teikkâ siähán) pyerebeht</p>
<p><em type="italic">picerine </em>= <em type="italic">pice </em><em type="italic">muotârine </em>= <em type="italic">rine </em></p>
<p>Käldeeh:</p>
<p><em type="italic">Olthuis, M-L. &amp; Valtonen, T.: </em>http://saanih.oahpa.no/smn/fin/ <em type="italic">Itkonen, E.: Inarilappisches Wörterbuch I-III, SUS 1987, Helsinki. </em><em type="italic">Morottaja, M. &amp; Sammallahti, P.: säämi-suomâ sänikirje, Girjegiisa 1993, Ohcejohka </em></p>
<p>Kove: Anne Karhu-Angeli</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Kielâ kukáh</p>
</body></document>
