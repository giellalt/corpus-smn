<document xml:lang="smn" id="no_id"><header><title>Kulttuurpirâsohtâdâh – Siida</title><genre code="facta"/><author><unknown/></author><wordcount>241</wordcount><conversion_status type="standard"/><availability><license type="standard"/></availability><multilingual/><origFileName>https://siida.fi/anaraskiela/saamimuseo/kulttuurpirasohtadah/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="eng">Skip to content</p>
<p>Mij lep áávus 10 - 17</p>
<p>Uusâ</p>
<p xml:lang="sme">Siida</p>
<p>Säämimuseo</p>
<p>Kulttuurpirâsohtâdâh</p>
<p type="title">Sämikuávlu jieijâs kulttuurpirâsohtâdâh tuáimá Säämimuseost</p>
<p>Kulttuurpiirâs meerhâš huksejum pirrâs já enâduv, moos eennâmkevttim já huksim historjá ja vyevih láá kuáđđám luodâidis. Sämmilâš keččâmkuávlu mield meiddei ärbitiätu kuávluin já soojijn – tegu päikkinoomah, lyeđih já jieškote-uvlágán muštâlusah – láá uási kulttuurpirrâsist. Sämikuávlu kulttuurpirrâsân lahtojeijee virgeomâhâšpargoh láá sirdum Museovirgáduvâst Säämimuseo kulttuurpirâsohtâdâhân, vâi sämikulttuur keččâmkuávlu valduuččij huámášumán pargoi tipšodijn.</p>
<p><em type="italic"><span type="quote">“Enâdâh lii sämmilâžân historjákirje, mii muštâl moonnâmääigi tábáhtusâin. Enâduvâst iälá oles siärvus, mij eennâm alne elleeh, oovdeb suhâpuolvah já eennâmvuálááh. Enâduvâin láá mield meiddei pase já immeelvuotâ. Enâduvâst lii ennuv taggaar, mon ij pyevti čielgiđ.”</span> </em>Päivi Magga, totkee </p>
<p type="title">Mij tipšop arkeologlâš kulttuuräärbi sehe kulttuurpirrâsân lahtojeijee äššitobdee- já virgeomâhâšpargoid</p>
<p>Kulttuurpirâsohtâdâh västid sämikuávlust arkeologlâš kulttuurpirrâs sehe huksejum kulttuurpirrâs já enâduv äššitobdee- já virgeomâhâšpargoin. Toh láá ei. kaavaamân já eres eennâmkevttimân lahtojeijee ääših, ciälkkámušah já enâdâhtarkkumeh, sämikuávlust kavnum tiiŋgâi já áiccusij vuástáväldim sehe toovlášmuštoi tipšom. Ohtâduvâst porgâv ohtâ totkee já ohtâ arkeolog.</p>
<p>Arkeolog pargoid kuleh toovlášpasâttâsâi suojâlemääših, arkeologlâš tutkâmušah tegu toovlášmuštoi inventistem já kuáivumeh sehe arkeologlâš kulttuuräärbi tobdosin toohâm. Arkeologlâš kulttuuräärbi kalga väldiđ huámášumán eereeb iärrás kaavaamist, meccitipšomist já eres eennâmkevttimist.</p>
<p>Totkee västid sämikuávlust huksejum kulttuurpirrâs uásild ei. kaavaamân lahtojeijee virgeomâhâš- já äššitobdeepargoin. Museo lii meiddei aldasâš ohtsâšpargoost Laapi IJP-kuávdáin já Museovirgáduvváin kulttuurhistorjálávt mávsulâš viäsoid uáivildum tivvoomišeruuđâi kieđâvušmist.</p>
<p><em type="italic">Ohtâvuotâtiäđuh: </em>Ciälkkámušpivduuh: kirjaamo@samimuseum.fi Arkeolog Eija Ojanlatva, eija.ojanlatva(at)samimuseumfi, puh. 040 167 6145 Arkeolog Juha-Pekka Joona, juha-pekka.joona(at)samimuseum.fi, puh. 040 144 8292 Totkee Satu Taivaskallio, satu.taivaskallio(at)samimuseum.fi, puh. 040 180 1501 </p>
</body></document>
