<document xml:lang="smn" id="no_id"><header><title>Tiäđuh mist – Siida</title><genre code="facta"/><author><unknown/></author><wordcount>151</wordcount><conversion_status type="standard"/><availability><license type="standard"/></availability><multilingual/><origFileName>https://siida.fi/anaraskiela/tiaduh-mist/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="eng">Skip to content</p>
<p>Mij lep áávus 10 - 17</p>
<p>Uusâ</p>
<p xml:lang="sme">Siida</p>
<p>Tiäđuh mist</p>
<p type="title">Säämimuseo já luándukuávdáš Siida lii ohtâ Tave-Laapi pivnohumos kollimsoojijn</p>
<p>Aanaar säämimuseo algâttij tooimâs jo 1960-lovvoost olgomuseon. Juurdâ moodeern museotooimâ vatâmušâi d  tevdee viäsu rähtimist šoodâi 1980-lovo aalgâst. Meccihaldâttâs pelestis lâi suunâttâlškuáttám luándukuávdáá Lemmei. Säämimuseopargojuávkku vuáđudui 1987, ja tot raahtij vuáđudemvuávám Säämimuseo já luándukuávdáá ohtâsâš viäsuhaahân. Juhani Pallasmaa hammim Siida-viäsu valmâštui ive 1997, já almugân tot lekkâsij cuáŋuimáánust 1998.</p>
<p>Meiddei Siida vuáđučáitáldâh lii Säämimuseo já Meccihaldâttâs ohtsâšpargo puáđus. Tast sämikulttuur já Tave-Laapi luándu punjâseh oohtân áinoošlajâsâš vuovvijn. Mii vuáđučáitáldâh lii toimâm ovdâkovveen maŋgáid ton maŋa valmâštum čáitálduvváid sehe siskáldâs ráhtus já teknisâš čuávdusij peeleest.</p>
<p>Siida-viäsust láá Säämimuseo já luándukuávdáá lasseen Siida Shop, raavâdviäsu Sarrit já Aanaar kieldâ mađhâšemravvim. Tai aaigij mij lep ohtâ Tave-Laapi pivnohumijn kollimsoojijn. Ive 2018 mii kuállejii 117 079 olmožid: čáitáldâh- já tábáhtuskyesih, Meccihaldâttâs vandârdemravvim já Aanaar kieldâ mađhâšemravvim sehe Siida Shop já raavâdviäsu Sarrit äššigâsah.</p>
</body></document>
