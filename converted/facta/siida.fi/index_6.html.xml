<document xml:lang="smn" id="no_id"><header><title>Siidan oppâđ – Siida</title><genre code="facta"/><author><unknown/></author><wordcount>207</wordcount><conversion_status type="standard"/><availability><license type="standard"/></availability><multilingual/><origFileName>https://siida.fi/anaraskiela/kuossijd/siidan-oppad/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="eng">Skip to content</p>
<p>Mij lep áávus 10 - 17</p>
<p>Uusâ</p>
<p xml:lang="sme">Siida</p>
<p>Kuossijd</p>
<p>Siidan oppâđ</p>
<p type="title">Siidan oppâđ</p>
<p>Säämimuseo já Paje-Säämi luándukuávdáš Siidast peesah miiguin feerimllii tiäđu já edirvâšmij käldee luus. Siida čáitálduvah sehe kulttuur- já luándutábáhtusah fäälih nubijdis tievâsmittee oppâmpirrâs, mii suápá meiddei škovláid jieškote-uv oppâamnâs olesvuođáid. Oppâmtátulâš kyesih pyehtih väridiđ mist čáitálduvâi falâlduv tievâsmittee teemauápistmijd. Mij faallâp meiddei oppâhárjuttâsâid sehe tievâsmittee oppâmaterial mávsuttáá. Uápásm meiddei mii mielâkiddiivâš nettičáitálduvváid!</p>
<p>Uápásmuu mávsuttes oppâmpargopittáid</p>
<p type="title">Leirâškoovlân Siidan</p>
<p>Jis tun lah áigumin tavemus Laapin leirâškoovlân, ij kannat moonnâđ Siidast lappâd. Mii lunne puávtáh uápásmiđ siämmást sehe sämikulttuurân et arktisâš luándun. Mii oppâhárjuttâsâin pijssáá suogârdâllâm jo ovdil määđhi já määđhi ääigi. Uápistmeh lekkih uđđâ keččâmkuávluid čáitálduvváid veikkâ maaŋgâ piäiván. Mij išedep táárbu mield rähtiđ individuaallâš ohjelmsiskáldâs tii kollim várás já ravvip tii Tave-Laapi pyeremus vandârdemsoojijd.</p>
<p><em type="italic">Lase tiätu : </em></p>
<p>Äššigâspalvâlem, Puh. 0400 898 212, siida(at)samimuseum.fi Meccihaldâttâs luándupalvâlusah, Puh. 0206 39 7740, siida(at)metsa.fi Aanaar mađhâšemravvim, Puh. 040 168 9668, tourist.info(at)inari.fi</p>
<p type="title">Kulttuur- já luándušoddâdem sämikielân já suomâkielân</p>
<p>Mist lii jieččân eromâšpargo Sämienâmist. Mij porgâp kiärdulâš kulttuur- já luándušoddâdemohtsâšpargo kuávlu škovlâiguin já peivitipšoiguin sämikielân já suomâkielân. Mij luándukuávdáš Siidast västidep väldikodálávt sämikielâlâš luándušoddâdmist Meccihaldâttâs Luándupalvâlusâin.</p>
<p><em type="italic">Lasetiäđuh kulttuur- já luándušoddâdmist </em></p>
<p>Säämimuseo: Aalmugtoimâvästideijee Pia Nikula, puh. 040 621 2663, pia.nikula(at)samimuseum.fi</p>
<p>Luándukuávdáš: Spesialvuávájeijee Kirsi Ukkonen, puh. 0206 39 7746, kirsi.ukkonen(at)metsa.fi</p>
</body></document>
