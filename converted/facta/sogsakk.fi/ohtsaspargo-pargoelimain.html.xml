<document xml:lang="smn" id="no_id"><header><title/><genre code="facta"/><author><unknown/></author><wordcount>689</wordcount><conversion_status type="standard"/><availability><license type="standard"/></availability><multilingual/><origFileName>https://www.sogsakk.fi/Anar%C3%A2%C5%A1kiel%C3%A2/Palv%C3%A2lusah/Ohts%C3%A2spargo-pargoelim%C3%A1in</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Ohtsâspargo pargoelimáin - Sogsakk.fi</p>
<p xml:lang="nno">Select language</p>
<p xml:lang="koi"/>
<p xml:lang="vep">Valikko  </p>
<list><p type="listitem">Occei <list><p type="listitem">Škovlimfalâldâh</p>
<p type="listitem">Uusâ škovliimân</p>
<p type="listitem">Uánihisškovliittâsah</p>
<p type="listitem">Virtuaalškovlâ</p>
<p type="listitem">Uáppusosiaalliih ovdâdâsah</p>
<p type="listitem">Toimâpääihih já asâttuvah</p>
<p type="listitem">Luándu já astoääigi toimâ</p>
<p type="listitem" xml:lang="sms">Kulttuur</p>
</list></p>
<p type="listitem">Uáppei <list><p type="listitem" xml:lang="est">Webmail</p>
<p type="listitem" xml:lang="est">Wilma</p>
<p type="listitem" xml:lang="est">Moodle</p>
<p type="listitem">Uápputoimâttâh</p>
<p type="listitem">Stivrim já uáppeehuolâttâs</p>
<p type="listitem">Almugijkoskâsâšvuotâ</p>
<p type="listitem" xml:lang="rmy-rlo">Uáppeekodde</p>
<p type="listitem">Uáppu-uápis</p>
<p type="listitem">IT-toorjâ</p>
<p type="listitem">Káidusmáttááttâs toorjâpalvâlâsah</p>
<p type="listitem">Olášuttemvuáváámeh</p>
<p type="listitem">Uáppei tiervâsvuotâtipšom</p>
</list></p>
<p type="listitem">Haavah <list><p type="listitem">Joođoost leijee haavah</p>
<p type="listitem">Nuuhâm haavah</p>
</list></p>
<p type="listitem">Palvâlusah <list><p type="listitem">Škovlimpalvâlusah</p>
<p type="listitem">Ohtsâspargo pargoelimáin</p>
<p type="listitem">Káidusmáttááttâs toorjâpalvâlusah</p>
<p type="listitem">Njuovvâmlágádâs já piärgujáludem</p>
<p type="listitem">Čeevđitussim</p>
<p type="listitem">Kyelekieđâvuššâm</p>
</list></p>
<p type="listitem">Tiäđuh mist <list><p type="listitem">Ohtâvuotâtiäđuh</p>
<p type="listitem">Pargei ohtâvuotâtiäđuh</p>
<p type="listitem" xml:lang="fao">Äigikyevdil</p>
<p type="listitem">Haldâttâh</p>
<p type="listitem">Toimâpääihih já asâttuvah</p>
<p type="listitem">Pyevtittemlágádâsah</p>
<p type="listitem">Ollâškovlâi oovtâstpargo</p>
<p type="listitem">Almugijkoskâsâš oovtâstpargo</p>
<p type="listitem">Kovegalleria já tieđettemmateriaal</p>
<p type="listitem" xml:lang="ita">Blogi</p>
<p type="listitem">Macâttâs</p>
<p type="listitem">Ravvuuh já njuolgâdâsah</p>
</list></p>
<p type="listitem">Virtuaalškovlâ <list><p type="listitem">Virtuaalškoovlâst anarâškielân</p>
<p type="listitem">Sämikielâi já -kulttuur kurssâfalâldâh</p>
<p type="listitem">Virtuaalškoovlâ uáppei</p>
<p type="listitem">Virtuaalškoovlâ palvâlusah</p>
<p type="listitem">Virtuaalškoovlâ ohtâvuotâtiäđuh</p>
<p type="listitem">Arktista pedagogiikkaa II -haahâ</p>
<p type="listitem" xml:lang="fin">Saamelainen lastentarhanopettajakoulutus -haahâ</p>
<p type="listitem">Nuuhâm virtuaalhaavah</p>
</list></p>
</list><p>Ohtsâspargo pargoelimáin</p>
<p>Ovdâsijđo  Palvâlusah  Ohtsâspargo pargoelimáin  </p>
<p>Pargoeellimoovtâstpargo ulmen lii virkkuus já pištevâš savâstâllâm pargoeellim já uáppulájádâs kooskâst. Uáppufalâlduvâst mij kiddip huámmášume pargovievâ kojâlduv já falâlduv nubástussáid já munedep taid uápui vuáváámist. Uánihisškovliittâsah ráhtojeh eidu pargoeellim táárbui várás. Uáppulájádâsâst láá Tuáivunjaargâst pyevtittemsajeh, moh laiguuttuvvojeh iäláttâsâi tárboid. Säämi máttááttâskuávdáá ulmen lii västidiđ vuosâsaajeest sämmilij ärbivuáválij já uđđâ iäláttâsâi ovdedemtárboid orniimáin škovlim já pyereedmáin kuávlu pargolâšvuođâ.</p>
<p>Visteh laiguuttemnáál</p>
<p>Njuovvâmlágádâs já piärgujáludem</p>
<p>Säämi máttááttâskuávdáá Tuáivunjaargâ toimâpääihist lii Suomâ áinoo máttááttemkiävtust leijee poccuunjuovvâmlágádâs. Tot lii uáivildum máttátmân, mut talle ko pääihi alne ij lah máttááttâs, te máttááttâskuávdáš laigut soojijd priivaat puásuituálleid.</p>
<p>Luuvâ lase</p>
<p>Čeevđitussim</p>
<p>Njuovvâmlágádâs ooleest lii čeevđitussimlágádâs, kost tuoljijn puáhtá rähtiđ luándunálásii näähki. Sajeh laiguuttuvvojeh ulguubel tuájáráid. Laiguuttem iähtun lii škovlim piergâsij kevttimân.</p>
<p>Luuvâ lase</p>
<p>Kyelekieđâvuššâm</p>
<p>Tuáivunjaargâ aldasijn láá škoovlâ kyelejáludemsajeh. Sajeh laiguuttuvvojeh áámmátkuálásteijeid pyevtittâsâi vaalmâštmân.</p>
<p>Luuvâ lase</p>
<p type="title">Škovlimsopâmuš</p>
<p>Škovlimsopâmuš (ovdebâš pargoostoppâmsopâmuš, suomâk. <em type="italic">työssäoppimissopimus </em>) lii uáppulájádâs já pargosaje koskâsâš sopâmuš tast, et uáppee puátá pargosajan oppâđ. Škovlimsopâmuš ääigi uáppee parga keevâtlijd pargoid, vâi sun juksá jieijâs persovnlii mättim vuáváámân (HOKS) čallum ulmijd. Pargosaje stivree uáppee já noomât pargosajestivrejeijee suu oppâm visásmittem tiet. </p>
<p type="title">Oppâsopâmuš</p>
<p>Oppâsopâmuš vuáđuduvá uáppee já pargoadeleijee koskâsii kirjálii meriáigásii pargo- tâi virgesopâmušân. Uáppee máttáá uđđâ tááiđuid oppâsopâmuššáin iänááš pargosaajeest keevâtlij pargoi ooleest. Pargosaajeest oppâm puáhtá tievâsmittiđ eres oppâmpirrâsijn, om. oppâlájádâsâst. Uáppee okkosâš pargoäigi kalga leđe koskâmiärálávt ucemustáá 25 tijmed.</p>
<p>Oppâsopâmušškovliittâs iähtun lii, et škovlim uárnejeijee já pargoadeleijee sooppâv kirjálávt oppâsopâmušškovliittâs orniimist. Meid irâtteijei puáhtá uárnejuđ oppâsopâmušškovliittâs jieijâs irâttâsâst.</p>
<p type="title">Oppâmpirrâseh</p>
<p>Pargoeellim nubástusah hästih uáppulájádâsâid ohtânmaanoost ovdediđ máttááttâs já oppâlájádâs oppâmpirrâsijd. Oppâm tuárjoo meid ávhástâlmáin eres oppâmpirrâsijguin, moh láá om. pargosajeh, museoh, luándu, tábáhtusah, uáppumääđhih jno. Pargoelimist tarbâšlij máátui oppâmân váttojeh meid äššigâsah, jieškote-uvlágán pargoniävuh já -piergâseh já pargovisteh.</p>
<p>Mij väldip mielâstân vuástá pargosiärvusij ohtâvuođâväldimijd. Kannat ruokkâdávt koijâdiđ lasetiäđuid uáppulájádâsâst já faallâđ oppâmmáhđulâšvuođâid jieijâs pargosaje/seervi/syergi pargoin.</p>
<p type="title">Kyeimivuotâsopâmušah</p>
<p>Uáppulájádâsah pyehtih čoonnâđ kyeimivuotâsopâmušâid irâttâsâiguin/pargosojijguin/servijguin/siärvusijguin. Kyeimivuođâ vuáđđun lii oovtâst sooppum ulme. Kyeimivuotâ lii kuorâttâllum, luáttámušlâš, konkreetlâš já kyevtpiälálâš toimâ, mast kuábáš-uv uásipeeli hiätá. Kyeimivuođâst puáhtá ovtâstittiđ ei. máátuid já áámmáttááiđu, kontaktijd, pargo, tábáhtuumijd, soojijd já projektijd.</p>
<p>Kyeimivuođâst ráhtojeh ohtsiih ulmeh já kyeimivuotâsopâmuš, moos uásipeleh čonâseh.</p>
<p type="title">Oovtâstpargo- já uáppeeprojekteh</p>
<p>Pargosajeh pyehtih porgâđ oovtâst máttááttâskuávdáin maaŋgâlágán uáppeepargoin já uáppoid kullee proojeektpargoin. Oovtâst pyehtih uárnejuđ tábáhtuspeeivih, markkâneh já meesuh jno. Šiev ovdâmeerhah pyereest luhostum oovtâstpargoost pargoelimáin láá tääl jo ärbivuáváliih Ijâttes ijjâ, Ergikunâgâskištoh, Skammâkoveh já Irâtteijee peivi.</p>
<p type="title">Máttáátteijei pargoeellimpajeh</p>
<p>Máttáátteijei pargoeellimpajeh láá tergâdis uási áámmátlii škovlim pargoeellimoovtâstpargoost. Pargoeellimpaajeest máttáátteijei áámmáttáiđu já ohtâvuođah pargoelimân ovdáneh já máhđulâšvuođah olášuttiđ pargosaajeest škovlim já čäittimiskosijd puáráneh. Pargoeellimpajeh pyehtih leđe siskáldâs tááhust maaŋgâmuáđusiih, já tot lii meid pajan vyelgest, uáppusyergist já pargosaje táárbuin kiddâ.</p>
<p>Máttáátteijei pargoeellimpaajeest máttáátteijee máátuh ovdáneh puigâ pargopirrâsist. Pargoeellimpajeh vuávájuvvojeh täärhiht já tain lii čielgâ ulme. Uulmijn suáppoo oovtâst pargosoojijn.</p>
<p>Máttáátteijei pargoeellimpoojijd puáhtá anneeđ ävkkin nuuvt, et máttáátteijee mana pargoeellimpajan siämmáá pargosajan ko uáppee-uv. Tánávt máttáátteijee puáhtá sehe stivriđ uáppee, kii lii meid pargohárjuttâlmist, já stivriđ pargosajestivrejeijee já škovliđ pargosaje pargeid, adai pargeeh uážžuh pargosajestivrejeijee škovliittâs jieijâs pargosaajeest.</p>
<p type="title">Pargosajestivrejeijeeškovliittâsah</p>
<p>Pargosajestivrejeijeeškovliittâsâst pargosaje äššitobdee oovded jieijâs stivrim- já árvuštâllâmtááiđuid.</p>
<p>Pargosajestivrejeijeeškovliittâsâid uárnejeh Säämi máttááttâskuávdáást viermiuáppun jyehi ive.</p>
<p>Škovliittâs heivee puohháid, kiäh tuáimih pargosajestivrejeijen áámmátlii máttááttâsâst teikkâ kiäid kiäsut ovdediđ oppâm keevâtlijn pargoin jieijâs pargosaajeest.</p>
<p>Pargosajestivrejeijeid uápásmiteh stivriimân já árvuštâlmân meid jyehi pargoeellimpaje ohtâvuođâst, mii pargosaajeest uárnejuvvoo.</p>
<p>Lasetiäđuh pargoeellimoovtâstpargoost</p>
<p type="title" xml:lang="fin">Janne Näkkäläjärvi</p>
<p xml:lang="sms">Kehitysjohtaja / ovdedemhovdâ  janne.nakkalajarvi@sogsakk.fi</p>
<p type="title">Elle-Maaret Näkkäläjärvi</p>
<p>Apulaisrehtori / išerehtor  elle-maaret.nakkalajarvi@sogsakk.fi</p>
<p xml:lang="koi"/>
<list><p type="listitem" xml:lang="fin">Suomi</p>
<p type="listitem" xml:lang="fin">Inarinsaame</p>
<p type="listitem" xml:lang="sms">Nuõrttsääʹmǩiõll</p>
<p type="listitem" xml:lang="smj">Davvisámegiella</p>
<p type="listitem" xml:lang="eng">English</p>
</list></body></document>
