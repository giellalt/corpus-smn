<document xml:lang="smn" id="no_id"><header><title>Uápistemloostâš viehâvääldi feerim ulmuu aldasij ulmui várás</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2018</year><publChannel><publication><publisher>Naisten linja</publisher></publication></publChannel><wordcount>3848</wordcount><conversion_status type="standard"/><availability><license type="standard"/></availability><multilingual/><origFileName>https://www.naistenlinja.fi/wp-content/uploads/2018/06/Naisten_linja_l%C3%A4heisopas_INARINSAAME.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Uápistemloostâš viehâvääldi feerim ulmuu aldasij ulmui várás3</p>
<p>Siskáldâs Laiđiittâs ....................................................................... 3</p>
<p>Maid uáivild parâkoskâvuotâviehâväldi? ........................ 4</p>
<p>Maht mun tuubdâm, mii lii viehâväldi? .......................... 5</p>
<p>Mondiet vyelgim lii nuuvt vaigâd? ............................... 6</p>
<p>Kolgâččim-uv mun porgâđ maidnii? ............................... 7</p>
<p>Maht mun sárnuškuáđáččim ääšist? .............................. 8</p>
<p>Maht mun puávtám išediđ? ........................................... 8</p>
<p>Maid ij kannat porgâđ? .................................................. 10</p>
<p>Maht aldasii ulmuu torvolâšvuođâ puáhtá pyerediđ? .... 10</p>
<p>Ane huolâ alnestâd! ........................................................ 12</p>
<p>Maaŋgâlágán nisoneh .................................................... 12</p>
<p>Viehâvääldi kuáhtám ulmuu vuoigâdvuođah .............. 15</p>
<p>Išedeijee sajeh ................................................................ 16</p>
<p>Laiđiittâs Taat uápis lii nubbe tiädus algâalgâlii <span type="quote">“Lii-uv kiinii tunjin uápis nisonijd viehâvääldi čuosâttâhhân”</span> (<span type="quote" xml:lang="fin">“Onko joku tuntemasi nainen väkivallan kohteena”</span>) -julgáštusâst já tot lii ruttâdum Riehtiministeriö ive 2017 mieđettem staatâtorjuin, mii lii uáivildum rikkoos uuhrij toorjâpalvâlussáid. EU uhredirektiv (direktiv 2012/29/EU) meerrid rikkoos uuhrij vuoigâdvuođâin tast, maht uhrijd adeluvvoo tiätu, toorjâ já suojâlem já maht sij pyehtih uásálistiđ rikosriävtálijd monâttâlmáid .</p>
<p>Uhredirektiv puovtij nubástusâid Suomâ lavváid ive 2016. Nubástusah kyeskih eromâšávt kenigâsvuođâ almottiđ uhre vuoigâdvuođâin, persovnlii árvuštâllâm já toorjâpalvâlussáid stivrim. Mij kieđâvuššâp täid taan uáppást lovvoost <span type="quote">“Viehâvääldi uhre vuoigâdvuođah”</span>. Parâkoskâvuotâviehâvaldijn mij uáivildep intimlii koskâvuođâst tábáhtuvvee viehâvääldi, mon tahhen lii nissoon pelikyeimi, oovdiš pelikyeimi, irgástâllâmkyeimi tâi oovdiš irgástâllâmkyeimi. Veikkâ mij vuáijup tuárjuđ viehâvääldi kuáhtám nisonijd, te mij tuáivup, et meid parâkoskâvuotâviehâvääldi čuosâttâhhân karttâm almai aldasiih ulmuuh kävnih taan uáppást tiäđu. Taan uáppást mij viggâp västidiđ koččâmuššáid, maid viehâvääldi kuáhtám nisonij aldasiih ulmuuh láá koijâdâm ko láá váldám ohtâvuođâ Nisonij liinján (Naisten linja). Suullân 10 prosenttid Nisonij liinján ohtâvuođâ váldám ulmuin láá parâkoskâvuotâviehâvääldi kuáhtám nisonij aldasiih ulmuuh.1 Europ union virgálâš lostâ 2012. . <em type="italic">http://eur-lex.europa.eu/legal-content/FI/TXT/PDF/?uri=CEL- </em></p>
<p xml:lang="nno"><em type="italic">EX:32012L0029&amp;from=EN </em>45 </p>
<p>Maid uáivild parâkoskâ- vuotâviehâväldi? Parâkoskâvuotâviehâväldi lii Suomâst viehâ táválâš, já táválumosávt tot lii viehâväldi mii čuácá nisonân já tahhen lii suu pelikyeimi. Tondiet mij čujottep tahhei saanijn pelikyeimi. Ive 2014 olgosadelum tutkâmuš mield paijeel peeli syemmilijn nisonijn lii kuáhtám jiegâlii viehâvääldi suu ovddii teikkâ tááláá pelikyeimi peeleest.2 Párnááh painâšuveh viehâvááldán ain, ko nubbe vanhimijn kiävttá viehâvääldi nube kuáttá. Parâkoskâvuođâ viehâväldi lii távjá vääldikevttim, moin pelikyeimi viggá haldâšiđ já kontrollistiđ nissoon.</p>
<p type="listitem">Parâkoskâvuotâviehâväldi puáhtá tiettuđ maaŋgâlágán tahhoon. Tot puáhtá leđe il.</p>
<p type="listitem">jiegâlâš viehâväldi, nuuvt ko nomâttâllâm, huánnum, vuálánittem, aštâččem, eres ulmuin sierrim já kontrollistem,</p>
<p type="listitem">ruđâlâš viehâväldi, nuuvt ko nissoon ruuđâi kevttim kontrollistem já pargoost jotteem estim,</p>
<p type="listitem">fyysilâš viehâväldi, nuuvt ko jotteem estim, tuáškum, čurmâm, čiehčâm, uáivi huškom já viärjoin tohhum viehâväldi,</p>
<p type="listitem">seksuallâšvuođâ luávkkášeijee viehâväldi, nuuvt ko seeksin páguttem, illáástem, seksuaallâš hiäpášem, já nissoon kohtâlem seksiobjektin,</p>
<p type="listitem">nettiviehâväldi, nuuvt ko nissoon some-olij kontrollistem, puhelin já šleđgâpostâviestâi luuhâm tâi nisonin tohâluddâm já</p>
<p type="listitem">čuávvum, syele vakšum, hemâdem tâi atâštem koskâvuođâ nuuhâm maŋa-uv.</p>
<p>Parâkoskâvuotâviehâväldi lii harvii tuše ohtâ sierânâs taho. Táválávt nisonân čyecih ovttuu maaŋgâlágán tavoh. Motomeh viehâvääldist selvânâm nisoneh láá-uv kuvvim, et láá iällám viehâvääldi viermist, mast lii vaigâd peessâđ luovâs. Viehâväldi puáhtá älgiđ kuuloold.</p>
<p>Tot puáhtá leđe nisonij taavij, ustevij teikkâ pargo árvuštâllâm, siemin áššáin suttâm, sárnumist kiäldádâttâm tâi tot, et nissoon ij uážu ovdâmerkkân uáđđiđ tuárvi. Ääigi mield viehâväldi läävee lasaniđ já šoddâđ julmebin.</p>
<p>Parâkoskâvuotâviehâväldi vahadut tondiet nuuvt ennuv, ko tahhee lii nisonân rähis, aldasâš olmooš, kiäs nissoon luáttá tâi lii luáttám. Parâkoskâvuotâviehâväldi ij lah kuássin tuhhiittettee ige tot lah kuássin viehâvääldi čuosâttâhhân karttâm ulmuu suijâ. Viehâväldi parâkoskâvuođâst ij táválávt nuuvâ toos, et uhre muttá tom maht jieš lättee tâi jis vuállán viehâváldálii pelikyeimi vátámâššáid.</p>
<p>Vaastâ viehâvääldist já jieijâs tavij muttemist lii ain tahhest. Viehâväldi lii rikos. Jyehi parâkoskâvuođâst láá sierânâs uáivileh já riijdoh.</p>
<p>Rijdâlem já viehâväldi láá kuittâg eres ääših. Täsiárvusii já kunnijâttee parâkoskâvuođâst kuábbáá-uv uásipeeleest lii vuoigâdvuotâ pyehtiđ rijjâ oovdân jieijâs uáivilijd, toohâđ jieijâs miärádâsâid, leđe taggaar ko lii já kiäldádâttâđ seksualijn tooimâin.</p>
<p>Taah ääših iä kuittâg táválávt olášuu, jis nubbe lii viehâváldálâš.</p>
<p type="listitem">Maht mun tuubdâm, mii lii viehâväldi?  Tun sáátáh leđe huolâstum kiännii uápis nissoon tiileest, já epidah et sun lii viehâvääldi čuosâttâhhân jieijâs aldakoskâvuođâst. Tust sáttá leđe tobdo, et suu parâkoskâvuođâst puoh ij lah oornigist. Čuávuvááh ääših čujotteh toos, et nissoon lii viehâvääldi čuosâttâhhân:</p>
<p type="listitem">Sun oro polâmin jieijâs pelikyeimist tâi lii ain uáli vaalmâš porgâđ nuuvt ko sun haalijd.</p>
<p type="listitem">Sun lii joskâm teivâmist skipárijdiskuin já huolhijdiskuin tâi keččâl leđe sárnuhánnáá puhelimest talle ko pelikyeimi lii siämmáá visteest.</p>
<p type="listitem">Suu pelikyeimi árvuštâl teikkâ vuárnut suu iärásij oovdâst.</p>
<p type="listitem">Motomin vuárnuttem sáttá čiähádâttâđ <span type="quote" xml:lang="fin">”huumorin”</span>.</p>
<p type="listitem">Sun maainâst, et pelikyeimi uálgut tâi páággut seeksin.</p>
<p type="listitem">Pelikyeimi meerrid já kontrollist  suu porgâmijd, nuuvt ko tom et kiäiguin sun uážžu teivâđ, mon kuhháá sun uážžu ájániđ pääihi ulgguubeln já moos sun uážžu kevttiđ ruuđâ.</p>
<p type="listitem">Sun sárnu távjá pelikyeimis vávjálâsvuođâst, puáššáásvuođâst já omâstemhaalust.</p>
<p type="listitem">Sun lii atâštum já šlundom. Suu jieštobdo lii huánánâm tâi sun lii epitáválii joskâd.</p>
<p type="listitem">Sust láá fyysiliih vaveh (sápustuvah, häävih, iätkálmeh, ”Muu peerâ tieđij, et muu almai lâi viehâváldálâš muu kuáttá, mut mun ožžum tiettiđ tom eskin ko muoi láim iäránâm. Mij ep kuássin sárnum ääšist.</p>
<p type="listitem">Mun hepânuššim jieččân tile, já poollim et mun tovâttâm soro iännásân. Mun poollim meid, et enni iätá: ’ieš lah uásád valjim’.”täävti morruumeh, jna.), mut suu čielgiittâs vovij šoddâmist iä oro västidmin toi šlaajâ, tâi jieškote-uvlágán vahâgeh oroh šoddâmin uáli távjá.</p>
<p type="listitem">Párnááh paleh pelikyeimist tâi sij láá uáli joskâdeh tâi poolišeh. Nissoon ij haalijd kyeđđiđ párnáid suu tiipšon.</p>
<p type="listitem">Iäru maŋa oovdiš pelikyeimi hettee ovttuu: sooitâš, čuávu nissoon tâi puhhiidât suu pááikán.2  European Union Agency for</p>
<p xml:lang="eng">Fundamental Rights – FRA 2014 <em type="italic">http://fra.europa.eu/en/vaw-survey-results </em>67 </p>
<p>Mondiet vyelgim lii nuuvt vaigâd? Ulgguubeln keččeid sáttá leđe vaigâd addiđ, mondiet nissoon piso viehâváldálii koskâvuođâst. Koskâvuođâst vyelgim sáttá orroođ oovtâkiärdánis čuávdusin.</p>
<p type="listitem">Jis nissoon ij kyeđe viehâváldálii pelikyeimis, te ulmuuh sättih anneeđ tile jotkum nissoon suijân. Jis ij lah jieš kuáhtám viehâvääldi aldaaš koskâvuođâst, te sáttá leđe vaigâd addiđ viehâvääldi tovâttem čuávumušâid. Toos láá maŋgâ suujâ, mondiet viehâváldálii koskâvuođâst luovânem lii vaigâd.</p>
<p type="listitem">Nissoon pala tast, maid pelikyeimi parga tast maŋa ko nissoon lii vuálgám. Pelikyeimi lii sáttám äštiđ nissoon, huolhijd, párnáid, jiellâhelleid tâi omâduv viehâvaldijn.</p>
<p type="listitem">Pelikyeimi lii sáttám uhkediđ meid jiešsurmijn.</p>
<p type="listitem">Nissoon hepânâš tom, et lii karttâm viehâvääldi čuosâttâhhân, suu pelikyeimi lii viehâváldálâš, lii feilim olmooškoskâvuođâst já meid tom et piso koskâvuođâst.</p>
<p type="listitem">Nissoon vala-uv räähist pelikyeimis, tondiet ko sun ij lah ain viehâváldálâš.</p>
<p type="listitem">Nissoon tuáivu, et suu pelikyeimi muttoo. Viehâvääldi tahhee sáttá meid jieš lopediđ, et muttoo já jaska lattiimist viehâváldálávt. Kuábáš-uv sáttá arvâliđ, et viehâvääldi toovât miinii ulgguubiälásijd tahheid, nuuvt ko alkohol tâi pargotedduuh, moi lappum maŋa sij oskoh meid, et viehâväldi nohá.</p>
<p type="listitem">Nissoon lii čonnâšum koskâvuotân tâi jurdui näimilito eellimavalâšvuođâst - <span type="quote">”nuuvt mieti- ko vyestipiegâst”</span>.</p>
<p type="listitem">Nissoon osko, et koskâvuođâst pissoom lii párnáid pyeremus.</p>
<p type="listitem">Viehâväldi vaaikut kuittâg ain meid párnáid.</p>
<p type="listitem">Nissoon osko, et viehâväldi lii suu suijâ. Nissoon sujâttem tast mii lii tábáhtum lii ohtâ táválumosijn vuovijn, main viehâváldáliih pelikyeimih sirdeh vastuu jieijâs tavoin nisonân já viggeh adeliđ riävtálâšvuođâ viehâvááldán: ”Jis tun jieh liččii ettâm/porgâm/moonnâm, te taat ij liččii tábáhtum.”</p>
<p type="listitem">Viehâvääldi čuávumuššân nissoon sáttá tubdâđ jieijâs vyeimitteemmin já äpitteemmin meridiđ jieijâs aašijn.</p>
<p type="listitem">Vuoiŋâlâš viehâväldi muárá nissoon luáttámâš jieijâs táiđoid já jurduid.</p>
<p type="listitem">Sierriittumvuotâ já ohtuunisvuotâ.</p>
<p>Pelikyeimi lii sáttám raijiđ nissoon ustev- já hyelkkikoskâvuođâst, já tienuuvt sierriđ suu eres ulmuin.</p>
<p>Tile lii nissoon tááhust eromâš vaigâd, jis suu kielâtáiđu lii vájuvâš.</p>
<p type="listitem">Enâmânvärrejeijeenisonij tile sáttá toohâđ vaigâdubbon meid tot, et sij iä veltihánnáá tuubdâ syemmilii išedemornijdume já jieijâs vuoigâdvuođâid.</p>
<p type="listitem">Peerâ, hyelhih, usteveh tâi oskolâš siärvádâh uálgutteh pissoođ koskâvuođâst. Nissoon sáttá poollâđ tast, et peerâ tâi siärvádâh olgošteh suu.</p>
<p type="listitem">Nissoon sáttá jurdâččiđ, et ij sun kuittâg peesâ pelikyeimistis iärun, ko sij ääsih uccâ päikkikoddeest, suoi tubdâv siämmáid ulmuid tâi tondiet ko suoi kuullâv siämmáá etnisii tâi oskolii siärvádâhân.</p>
<p type="listitem">Epivises puátteevuotâ. Nisonist ij sääti leđe mihheen eres soojijd, kuus moonnâđ. Ohtuunisvuotâ já ohtuu piergim sáttá orroođ hormišin. Nissoon sáttá meid leđe sorjovâš pelikyeimis puáđuin. Jis koččâmušâst lii vádulâš tâi elilâm nissoon, te sun sáttá meid leđe sorjovâš viehâvääldi tahhee iššeest.</p>
<p>Jis tuu aldasâš olmooš maainâst, et pala ovddii tâi tááláá pelikyeimistis, te suu saavâid kalga väldiđ tuođâst.</p>
<p>Ohtâ viehâváldálii parâkoskâvuođâ varâlumosijn aaijgijn láá koŋkretliih iärutilálâšvuođah, nuuvt ko iärust sárnuškyettim, sierâ aassâmvistijd varrim tâi näimi-iäru uuccâm. Jis nissoon meerrid kyeđđiđ viehâvääldi tahhee, te muštâl sunjin soojijn, main sun puáhtá finniđ ravvuid iärutilálâšvuotân lohtâšuvvee koččâmušâin. Sajeh láá luvâttâllum taan uáppá loopâ keččin.</p>
<p>Kolgâččim-uv mun porgâđ maidnii? Jis tun aaicah viehâvääldi, te ele toopâ čolmijdâd, mut sárnuškuát ääšist. Tast puáhtá leđe stuorrâ merhâšume viehâvääldi loppâm keežild. Stuárráámus uási ulmuin áárvušt tom, et nubeh perusteh sii pyereestvajemist, veikkâ sij iä eidu talle halijdiččiigin mainâstiđ jieijâs tiileest tärkkilubbooht tâi veikkâ ij liččiigin tárbu huolâttiđ. Lii epituođânálásâš, et äšši viäráničij tondiet, et tun čááitáh jieijâd huolâ aldasii ulmuu pyereestvajemist.</p>
<p>Maaŋgâs lii huolâstum tast, et ko sij riemih porgâđ maidnii viehâvááldán, te sij siäháneh nubij ulmui aššijd.</p>
<p>Pääihist tábáhtuvvee viehâväldi sáttá ain-uv leđe ulmui mielâst sii jieijâs äšši, mii ij kuulâ iärásáid. Mušte kuittâg, et láá tilálâšvuođah, moi kieđâvuššâm já kooskân puáttim kuleh virgeomâháid (kj. Saje <span type="quote">“Maid mun puávtám porgâđ, jis šoodâm viehâvääldi tuođâšteijen”</span>). 89</p>
<p>Maht mun sárnuškuáđáččim ääšist? Sárnuškuát ääšist, ko tun lah nisonáin kuávttáá. Tun puávtáh ovdâmerkkân algâttiđ etâmáin: <span type="quote">“Mun lam huolâst tast ko tun lah kieskâd orroom nuuvt nievrisin.”</span> Maainâst sunjin suujâid, moi keežild tun lah huolâst.</p>
<p>Koijâd viehâvääldist njuolgist, mut fárutobdoin. Tánávt tun čááitáh sunjin, et viehâvääldi ij taarbâš peittiđ, mut tast uážžu sárnuđ. Ele uálgut nissoon sárnuđ, jis sun ij haalijd.</p>
<p>Maainâst kuittâg, et sun puáhtá ain sárnuđ tuin ko sun haalijd. Lii máhđulâš, et nissoon kiäldá viehâvääldi tâi piäluštškuát pelikyeimis. Sun ij veltihánnáá vala lah vaalmâš mieđettiđ, et sun iälá viehâváldálii parâkoskâvuođâst tâi sun sáttá hepânâššâđ jieijâs tile keežild. Lii meiddei máhđulâš, et sun ij tuostâ sárnuđ ääšist, tondiet ko sun pala sárnumist šaddee čuávumušâin.</p>
<p>Sáttá meiddei leđe, et sun ij haalijd huolâstuttiđ tuu tađe eenâb. Jis viehâvääldi čuosâttâhhân lii almai, te ääšist sárnum kozzâs sáttá alediđ suu palo tast, maht iäráseh uáinih tile – et sun lii navcâttem tâi ij lah olmâ almai.</p>
<p type="listitem">Maht mun puávtám išediđ?</p>
<p type="listitem">Kuldâl.</p>
<p type="listitem">Osko, maid nissoon maainâst já čääiti, et tun iberdah suu.</p>
<p>Táválumosávt viehâväldi lii pyerebeht-uv peittum já uccááttum ko stuárášum. Jis tun sattuuh tubdâđ viehâvääldi tahhee, te tunjin sáttá leđe vaigâd oskođ, et sun lii viehâváldálâš pelikyeimis kuáttá.</p>
<p type="listitem">Viehâvääldi tahhee sáttá toimâđ iärásij juávhust aaibâs eresnáál ko talle ko lii nisonáin kuávttáá.</p>
<p type="listitem">Addel sunjin räämi tast, et sun lii tuostâm mainâstiđ tunjin viehâvääldist. Viehâvääldist sárnum váátá ennuv ruokkâdvuođâ.</p>
<p type="listitem">Vääldi vuotân, et viehâvääldist sáttá šoddâđ maaŋgâlágáneh čuávumušah. Ovdâmerkkân maaŋgâlágáneh jotelávt mulsâšuddee tubdâmušah – heeppâdvuotâ, sujâlâšvuotâ, sutto, äpittesvuotâ já palo – láá táváliih reaktioh epitáválii tilán.</p>
<p type="listitem">Meiddei il. sierrejumvuođâ já ereslágánvuođâ tubdâmušah, vuájudâttâmvaigâdvuođah, uáđđimvaigâdvuođah, peinijááh, lasanâm uáivádittee amnâsij kevttim já vaigâdvuođah parâkoskâvuođâst pyehtih leđe viehâvääldi čuávumâšvaikuttâsah.</p>
<p type="listitem">Vääldi viehâvääldi tuođâst já vääldi čielgâ pele: viehâväldi lii ain puástud. Ele árvuštâl nisonân čyeccee vaarâ liijkás uccen.</p>
<p type="listitem">Viehâväldi vahâgit sehe fyysilii já psyykkilii tiervâsvuođâ.</p>
<p type="listitem">Čielgii, et viehâväldi ij lah suu suijâ já et mihheen ij addel šiev suujâ viehâvááldán. Tun puávtáh  ovdâmerkkân ettâđ: <span type="quote">“Muu mielâst tuu pelikyeimi kohtâl tuu puástud”</span> tâi <span type="quote">“Viehâväldi ij lah kuássin olmânáál, ij pelikyeimi peeleestkin.”</span></p>
<p type="listitem">Iššeed suu kiävrudiđ jieijâs jiešluáttámuš. Addel sunjin positivlii macâttuv tast, et sun lii piergim já vaijaam huolâttiđ maaŋgâ argâpiäiválii ääšist viehâvääldist huolâhánnáá.</p>
<p type="listitem">Kunnijât suu vuoigdâvuođâ toohâđ jieijâs miärádâsâid, veikkâ tun liččih-uv eres uávilist. Kunnijât meid suu kultturlijd tâi oskolijd áárvuid. Maainâst sunjin kuittâg, et kulttur já oskoldâh iä faalâ suujâ viehâvááldán.</p>
<p type="listitem">Faalâ keevâtlii iše ovdâmerkkân párnái tipšomist já määlistmist.</p>
<p type="listitem">Argâpiäiválij ašij já rutinij tipšom lii tehálâš. Tun puávtáh táárbu mield vyelgiđ fáárun tuáhtárân tâi poolislágádâsân.</p>
<p type="listitem">Maainâst sunjin palvâlusâin, moh láá mainâšum taan uáppá loopâst já movtijdit suu väldiđ ohtâvuođâ virgeomâháid, jis tile čuávdim tuu mielâst tom váátá. Muštoot, et sun puáhtá meid suáttiđ taaid palvâlussáid já koijâdiđ ravvuid.</p>
<p type="listitem">Meiddei viehâváldálij ulmui várás láá palvâlusah, mut iše uuccâm lii viehâvääldi tahhee jieijâs pargo.</p>
<p type="listitem">Toolâ sunjin ohtâvuođâ, já piso ustevin. Merikooskâi savâstâllâm aldasii ulmuin puáhtá leđe sunjin uáli tehálâš.</p>
<p type="listitem">Tuárju suu meid talle, jis viehâvääldi tahhee ocá iše jieijâs viehâváldálii lattim keežild. Tile covná maŋgii tuoivuid viehâvääldi nuhâmist, mut iše uuccâm ij täähid tom, et viehâväldi nohá.</p>
<p type="listitem">Juáđhi suu tuárjum meid talle, jis sun kuáđá viehâváldálii pelikyeimis. Tuu aldasâš sáttá tarbâšiđ maaŋgâlágán torjuu já ruokâsmittem, ko sun lii hammiimin uđđâ elimis já tuoibâmin viehâvääldist. Sun sáttá meid tarbâšiđ áámmátiše tâi hiettâđ viärdásâštoorjâjuávkun uásálistmist.</p>
<p type="listitem">Ääših, maid tun puávtáh ettâđ:</p>
<p type="listitem">Maht mun puávtám išediđ tuu?</p>
<p type="listitem">Mun oskom, et tun máátáh jieš ettâđ, mii ličij puoh pyeremus čuávdus taan tiileest.</p>
<p type="listitem">Maht tunjin lii vaikuttâm pelikuáimád lattim?</p>
<p type="listitem">Maht párnááh reagisteh toos maht pelikuáimád lättee?</p>
<p type="listitem">Mun lam huolâst tast, maid sun sáttá porgâđ tunjin já tuu párnáid.</p>
<p type="listitem">Mii tuu mielâst puávtáččij čuávdiđ tile?</p>
<p type="listitem">Mii aašijd vyelgimist ličij hyeni?</p>
<p type="listitem">Mii ličij hyeneeht talle jis jieh vyelgi?</p>
<p type="listitem">Tun lah rähis olmooš já lah ánsášâm tom, et nubeh kohtâleh tuu pyereest.”Ij taarbâš addiđ tievâslávt, vâi puávtáččij išediđ.” 1011</p>
<p type="listitem">Maid ij kannat porgâđ? Ko tun savâstâlah viehâvääldi čuosâttâhhân leijee nisonáin, lii pyeri tiettiđ aašijn, moh iä táválávt iššeed tâi moh sättih joba rikkođ luáttámuš tunnuu kooskâst.</p>
<p type="listitem">Ele suujât nissoon tast, et sun lii karttâm viehâvääldi čuosâttâhhân.</p>
<p type="listitem">Ele viigâ čielgiđ viehâvääldi <span type="quote">“suujâid”</span>, mut vuáju tuárjuđ viehâvääldi kierdâm nissoon.</p>
<p type="listitem">Ele árvuštâl nissoon, veikkâ sun eđâččij, et räähist vala pelikyeimis tâi jis sun máccá viehâvääldi tahhee kuuvl. Viehâvääldist luovânem lii kuhes proosees. Ele uálgut suu vyelgiđ koskâvuođâst.</p>
<p type="listitem">Ele kritisist suu pelikyeimi.</p>
<p type="listitem">Maainâst sunjin, et kesten ij lah vuoigâdvuotâ kohtâliđ suu viehâváldálávt.</p>
<p type="listitem">Ele addel njuolgâ ravvuid tâi maainâst, maid tun porgâččih suu saajeest. Jis nissoon meridičij leđe nuávdithánnáá tuu ravvuid, sun ij veltihánnáá innig tuostâččii mainâstiđ tunjin jieijâs tiileest rehelávt puátteevuođâst.</p>
<p type="listitem">Maht aldasii ulmuu torvolâšvuođâ puáhtá pyerediđ? Puoh tehálumos lii smiettâđ, maht nissoon puáhtá puátteevuođâst velttiđ viehâvääldi. Torvolâšvuotân lohtâšuvvee koččâmušâid lii pyeri väldiđ vuotân meid talle, ko nissoon lii kuáđđám viehâvääldi tahhee.</p>
<p type="listitem">Almolâš etinummeer lii 112, mast uážžu ohtâvuođâ meid polisân.</p>
<p type="listitem">Ruokâsmit nissoon väldiđ ohtâvuođâ išedeijee soojijd.</p>
<p type="listitem">Jis nissoon lii karttâm viehâvääldi čuosâttâhhân, movtijdit suu moonnâđ tuáhtárân nuuvt jotelávt ko máhđulâš tábáhtume maŋa. Vovij tipšom lasseen lii tehálâš, et tábáhtum já vaveh dokumentistuvvojeh máhđulii riehtiproosees várás, veikkâ nissoon ij ton muddoost vuávááččiigin om. rikosalmottâs rähtim. Tuáhtártuođâštus puáhtá kevttiđ meid vuáđustâssân aldanemkiäldu-ucâmušâst.</p>
<p type="listitem">Rikosalmottâs rähtim lii áinoo lavâlâš tääpi ášáskuttiđ tahhee.</p>
<p type="listitem">Tot viestâd viehâvääldi tahhei, et viehâväldi ij lah tohálâš já et tot kalga nuuhâđ. Meid rikosalmottâs puáhtá kevttiđ aldanemkiäldu-ucâmuš vuáđustâssân. Maainâst nisonân, et tun puávtáh táárbu mield vyelgiđ suin rähtiđ rikosalmottâs, mut ele uálgut suu, jis sun ij lah jieš vaalmâš moonnâđ teivâđ poolisáin.</p>
<p type="listitem">Maainâst nisonân aldanemkiäldust.</p>
<p>Aldanemkiäldun meridum olmooš ij uážu teivâđ, viggâđ väldiđ ohtâvuođâ tâi čuávvuđ tom nissoon, kii lii kiäldoin syeijejum.</p>
<p>Meid perruu siiskiš aldanemkiäldu lii máhđulâš muulsâiähtu, já talle viehâvääldi tahhee ovdeláá mainâšum raijiittâsâi lasseen ferttee vyelgiđ ohtsii pääihist.</p>
<p type="listitem">Lasetiäđuid aldanemkiäldust uážžu ovdâmerkkân poolisist . Jis nissoon haalijd uuccâđ aldanemkiäldu tâi rähtiđ rikosalmottâs sunjin čuosâttum tavoin, te tun puávtáh älgiđ tuođâšteijen, jis nuuvt halijdah. Talle kannat čäälliđ pajas jieijâd huámášumijd viehâvääldist (tábáhtumääigih, peivimereh, jna.)</p>
<p type="listitem">Iššeed nissoon ton smiettâmist, maht sun táárbu mield piäsá jotelávt olgos aassâmvisteest já kuus sun puáhtá moonnâđ etitiileest. Sun puáhtá ovdâmerkkân vuáváđ mottoomlágán ruutin, mon keežild sun iälá merikooskâi olgon (luonij tuálvum, pennuin väzzim, jna.) Maainâst sunjin torvopaaihijn.</p>
<p type="listitem">Iššeed nissoon torvolaavhâ čokkiimist, mon sun puáhtá siäiludiđ älkkeht finnimnáál já torvolii saajeest. Laavhâst lii pyeri siäiludiđ ruuđâ om. taaksi várás, väričovdduu pááikán já aauton, väripihtâsijd olssis (já párnáid), hygieniapiergâsijd, talkkâsijd já tehálijd äššikiirjijd já persovnpápárijd (tâi toi kopioid).</p>
<p type="listitem">Tuoi pyehtivettee meiddei sooppâđ monnii tobdosääni tâi meerhâ, moin nissoon puáhtá viestâdiđ tunjin, et taarbâš iše.</p>
<p>Maid mun puávtám porgâđ, jis šoodâm viehâvääldi tuođâšteijen tâi kuulâm viehâvääldi jienâid tâi uhkedem? Suáiti tállân almolii etinumerân 112.</p>
<p>Áámmáttáiđusiih etikuávdáškocceeh árvušteleh tile já koččoh táárbu mield iše. Jis tust lii máhđulâšvuotâ savâstâllâđ nisonáin talle, ko ij lah tuođâlâš vaarâ, te koijâd, haalijd-uv sun et tun suáitáh poolisân. Nissoon sáttá poollâđ, et poolisân suáittim tuše taha tile viärráábin suu tááhust.</p>
<p>Jis nisonist láá oovdeb hyenes feeriimeh virgeomâháiguin, te ohtâvuođâ väldim poolisân sáttá orroođ hormišin. Ovdâmerkkân eennâmvärrejeijeenisonij tile sáttá leđe tággáár, jis sii vuolgâenâmist nisonij vuoigâdvuođah iä lah šiev tääsist, iäge sij tondiet lyeti virgeomâháid. <em type="italic">”Iäru maŋa mun lijjim uáli vaibâm. </em></p>
<p><em type="italic">Párnááh tarbâšii muu, mu eellim </em><em type="italic">lâi kaaootlâš. Ustevij huolâttem já </em><em type="italic">koŋkretlâš iše pääihi tipšomist išedii </em><em type="italic">muu piergiđ peeivist nuubán.” </em><em type="italic">3 poliisi.fi/rikokset/lahestymiskielto </em>1213 </p>
<p>Ane huolâ alnestâd! Huolâ aldasii ulmust, kii lii viehâvääldi čuosâttâhhân, puáhtá stressađ já tovâttiđ meid tunjin siämmáálágán reaktioid ko viehâvääldi kuáhtám nisonân. Poollâm, suttâm, tušástumvuođâ já äpittesvuođâ tobdoh láá táváliih reaktioh. Meid tun tarbâšah ääigi kieđâvuššâđ jieijâd jurduid já tobdoid. Lii tehálâš, et tun huolâttah alnestâd já jieijâd táárbuin. Ane huolâ, et meid tun uážuh ton torjuu maid tarbâšah. Tušástumvuođâ tobdoh Tušástume tâi pettâšume tobdoh láá luánduliih. Piso kuittâg nissoon paaldâst, veikkâ jieh addiiččii suu valjiimijd. Viehâvääldist luovânem lii táválávt kuhes proosees já stuorrâ eellimnubástum, mii ij tábáhtuu jotelávt. Tun puávtáh mainâstiđ, et poolah suu peeleest, mut tast huolâhánnáá tun tuárjuh suu. Mušte ain tom, et tuu toorjâ lii tehálâš já et tast láá meid hiäđuliih vaikuttâsah, veikkâ viehâvääldi čuosâttâhhân leijee nissoon ij eidu tääl mátáččiigin čättiđ tom. Vaijeem Oro realistlâžžân ton kuáttá, mon ennuv já maggaar torjuu tun puávtáh adeliđ. Tuubdâ rajijdâd. Tun puávtáh tuárjuđ aldasii ulmuu tuše talle, ko tun anah meid alnestâd huolâ. Mušte, et tun jieh lah vastust viehâvääldist mii lii tábáhtuumin jiehke ton nuhâmist!</p>
<p>Nissoon puáhtá uuccâđ torjuu meid taan uáppá loopân čallum palvâlusâin. Meid tust lii vuoigâdvuotâ leđe torvoost já finniđ torjuu. Sáárnu kiäinnii lyetittettee ulmuin tâi vääldi ohtâvuođâ išedeijee soojijd (ks. Saje <span type="quote">“Išedeijee sajeh”</span>).</p>
<p>Maaŋgâlágán nisoneh Nisonij maaŋgâlágánvuođáin mij taan uáppást uáivildep eromâš- já ucceeblohojuávhoid kullee nisonijd.</p>
<p>Heeppâdvuotâ já palo láá fáárust puoh parâkoskâvuotâviehâvääldist.</p>
<p>Ucceeblovo nisonij peht toh šaddeh maaŋgâkiärdásâžžân. Elilâm nisoneh Viehâväldi parâkoskâvuođâst lii sáttám jotkuđ iheluvijd tâi tot lii álgám ko pelikyeimi lii puosâškuáttám já toimâmnaavcah já hiäjusmâm.</p>
<p>Elilâm nisonij tile lii távjá uáli vaigâd, tondiet ko sij sättih leđe traumatistum kuhháá jotkum viehâvääldist já killáámušâin, sii jieijâs vyeimih já sosiallâš toorjâviärmádâh láá lappum, elilâm ulmuid uáivildum palvâlusah váiluh tâi ruđâlâš tile lii hyeni. Meiddei elilâm nisonáid čyeccee viehâvääldist váldu-uási lii parâkoskâvuotâviehâväldi . Ton lasseen killáámušâid lasseet, jis viehâvääldi tahhee lii jieijâs páárnáš tâi päärnipáárnáš. Jis tun ustevin tâi hyelkkin huámášah, et elilâm olmooš kohtâluvvoo hyeneeht, te sárnuškuát várugávt ääšist. Ahe ij lah eestâ moonnâđ torvopááikán. Rikosijd toohâm nisoneh Rikosijd toohâm nisoneh pyehtih siämmáá-áigásávt leđe viehâvääldi uhreh, tahheeh já tuođâšteijeeh.</p>
<p>Tot, et lii sujâlâš rikosân, ij keeppid nissoon vuoigâdvuođâ uážžuđ iše já tuoibâđ jieijâs feeriimijn parâkoskâvuotâviehâvääldi uhren.</p>
<p>Eennâmvärrejeijeenisoneh Nube kultturist Suomân puáttám nissoon ij távjá tieđe, magareh vuoigâdvuođah sust láá Suomâst. Suomâst nisonist lii vuoigâdvuotâ meridiđ jieijâs roopâst, šohânem estimist, abortist jna. Áámmátišedeijeeh láá kuávdáš sajaduvâst nisonij vuoigâdvuođâi čielgiimist, ko sij pargeh eennâmvärrejeijeenisonijguin.</p>
<p>Ustev tâi naabur puáhtá išediđ nissoon áámmátlii kavnâmist. Monika</p>
<p>Naiset -litto lii ornijdâh, mii iššeed parâkoskâvuotâviehâvääldi kuáhtám nisonijd. Sist lii meid syeligâš torvopäikki Turva Mona, kuus puáhtá mađhâšiđ jyehi kuávlust Suomâst.</p>
<p>Romaninisoneh Romanisiärvádâh čana romaninissoon ärbivuáválii nissoonroolân, mast lii vaigâd luovâniđ. Tondiet romaninisonij kuáhtám viehâväldi páácá älkkeht piäittusân. Romaninisoneh eelih keldâlii tiileest almaa, romanisiärváduv já pirâstittee ohtsâškode vátámâšâi kooskâst. Siärváduv ulgguubiälásâš iše lii romaninisonáid uáli tehálâš, tondiet ko romaninissoon jieijâs toimâmmáhđulâšvuođah já máhđulâšvuođah finniđ torjuu aldasijn ulmuin láá viehâvälditiileest uceh.</p>
<p>Torvopaihij já eres toorjâpalvâlusâi merhâšume romaninisonân lii styeres.4 AVOW-tutkimus ikääntyvien naisten kaltoinkohtelusta 2010. <em type="italic">thl.fi/documents/10531/104655/AVOW_ </em><em type="italic">nettiversio_suomi.pdf </em>1415 </p>
<p>Suhâpeli- já seksualucceeblovo ulmuuh Siämmáá suhâpele parâkoskâvuođâin perâ- já aldakoskâvuotâviehâväldi lii viehânáál siämmáálágán ko viehâväldi heteroseksuallijn koskâvuođâin. Perâviehâväldi, mon ulmen lii kontrollistiđ nube uásipele, lii siämmáásullâsâš. Viehâváldálijn koskâvuođâin viehâvääldist kierdih meid perruu párnááh. Ulmuuh sárnuh siämmáá suhâpele parâ- já aldakoskâvuođâst tábáhtuvvee viehâvääldist máhđulávt vala ucceeb ko táválávt. Heteronormativlii ohtsâškoddeest eellim tiet suhâpeli- já seksualucceeblovo ulmui koskâvuođâst láá jo nuhtán kelduuh. Taggaar paarân tárbu peittiđ viehâvääldi sáttá leđe stuárráb, tondiet ko ain láá ulmuuh, ovdâmerkkân hyelhih, kiäi mielâst ij ubâlâssângin lah hiäivulâš, et paarâ iälá oovtâst. Äijihtävgiperrust ellee olmooš sáttá jo mudoi-uv jurdâččiđ, et sun ferttee ohtânmaanoost tuođâštâllâđ jieijâs perruu hiäivulâšvuođâ, nuuvt et viehâvääldi kuáhtájeijee ij haalijd sárnuđ perâviehâvääldist. Ton lasseen viehâvääldi kuáhtám ulmuu palo pääcciđ ohtuu lii styeres, jis jieijâs siärvádâh lii čavos já ustevpiirâs ucce. Sárnuškyetmist lii kuittâg ton keežild tehálâš, vâi tile čovdâšuvá já uhre tuoibâškuát.</p>
<p>Váduliih nisoneh Vádulâš nissoon šoddâduvvoo já váduliih nisoneh avžuuttuvvojeh ain-uv eelliđ parâkoskâvuođâttáá.</p>
<p>Parâkoskâvuotâviehâvälditiileest vádulâš nissoon sáttá iše saajeest finniđ tast suujâid. Mondiet moonnih taas, mondiet jieh pissoom jieijâd uásist! Pirrâduv tedduuh já kooskâi viärráás vuárdámušah koskâvuođâ nuhâmist tovâtteh tom, et vádulâš nissoon kiäččá suormâidis čoođâ aaibâs liijkás korrâ aašijd.</p>
<p>Ton lasseen pelikyeimi sáttá leđe tehálumos tâi tehálâš iše argâelimist.</p>
<p>Pelikyeimi sáttá paldattâllâđ, et nissoon kárttá lágádâstiipšon tâi suu párnááh váldojeh meddâl, jis sun ij <span type="quote">“tottâl”</span> pelikyeimis.</p>
<p>Olgoskulij pelikyeimi sáttá orroođ joba sáŋgárlâžžân. Aldaaš ulmuuh kolgâččii anneeđ vádulii nissoon parâkoskâvuođâ positivlâžžân.</p>
<p>Jis huámmáš viehâvääldi tâi vuálánittem meerhâid, te lii tuođâi ustev taho sárnuškyettiđ ääšist. Vádulâšvuotâpalvâluslaavâ miäldásii palvâlusvuávám rähtim joođáásk nuuvt, et váldá ohtâvuođâ jieijâs kuávlu vádulâšvuotâpalvâlus sosialpargei. Ustev roolâst tun puávtáh falâdâttâđ toorjâpersovnin ko palvâlusvuávám ráhtoo.</p>
<p>Ravvuid palvâlusvuáváámist já vádulâšvuotâpalvâlusâin finnee vádulâšvuotâornijdumijn já neetist vádulâšvuotâpalvâlusâi kietâkirjeest5.</p>
<p>Rikos uhredirektiv váldá vuotân eromâšávt vádulijd uuhrijd (il. sajeh 15 já 57)6.</p>
<p>Viehâvääldi kuáhtám ulmuu vuoigâdvuođah Viehâvääldi kuáhtám persovnist lii vuoigâdvuotâ rähtiđ rikosalmottâs já finniđ toos kullee torjuu poolisist já táárbu mield riehti-išetoimâttuvâst.</p>
<p>Rikosalmottâs rähtimân ruokâsmit já tom taha älkkeebin, ko uhre finnimnáál láá lyetittettee toorjâpalvâlusah. Virgeomâhááh kalgeh meid västidiđ uhre almottâsân kunnijâtmáin, olmoošlávt, áámmáttáiđulávt já olgoošthánnáá.</p>
<p>Taah adeleh uuhrán máhđulâšvuođâ luovâniđ kiärdášuvvee rieggest, mast sun šadda ovttuu uhren.</p>
<p>Uhreest lii vuoigâdvuotâ finniđ jieijâs rikosalmottâsâst kirjálii tuođâštus. Rikkoos uhreest lii vuoigâdvuotâ finniđ tuáhtár iše tâi eres sosial- já tiervâsvuotâtipšo palvâlusâid, nuuvt ko sosialkocceem, pyecceeviäsutipšo já fyysilii já psyykkilii vajoidittem viehâvääldi čuávumuššân šoddâm fyysilijd já jiegâlijd váddoid siämmái iävtuiguin ko eres äššigâsah. Uhreest lii vuoigâdvuotâ finniđ tiäđu máhđulijn toorjâpalvâlusâin.</p>
<p>Jis uhre addel love, te poolis tâi eres ovdâtutkâmvirgeomâhâš puáhtá toimâttiđ suu ohtâvuotâtiäđuid toorjâpalvâlusân, já sij väldih sunjin ohtâvuođâ. Uhreest puáhtá leđe toorjâolmooš iššeen rikosääši sierâ mudoin. Uhre puáhtá pivdeđ toorjâolmožin kiäm peri sun haalijd.</p>
<p>Uhreest lii meid vuoigâdvuotâ kevttiđ riävtálii išedeijee rikosalmottâs rähtimist, koijâdâlmijn já riehtijotemist. Išedeijen uážžu toimâđ äššivyeijee, almolâš riehti-išedeijee tâi love finnim riehtijotteemišedeijee.</p>
<p>Ucce- já koskâpuáđulijn ulmuin sáttá leđe máhđulâšvuotâ finniđ staatâ riehti-iše. Eromâš hiäjus sajaduvâst tâi tiileest kolgâččij adeliđ eromâštorjuu já riävtálii suojâlem. Tágáráid eromâštoorjâpalvâlussáid pyehtih kuullâđ il. syeji já torvolâš aassâmsaje.</p>
<p>Uhreest, kiäh láá eromâš stuorrâ vaarâst šoddâđ rikostahhee uhren teikkâ paldattâllâm tâi kuástidem čuosâttâhhân, lii vuoigâdvuotâ persovnlii árvuštâlmân, moin čielgejuvvoo, et taarbâš-uv sun eromâš suojâlem. Lasetiätu viehâvääldi kuáhtám ulmuu vuoigâdvuođâin tun finniih il. täin</p>
<p>Internet-siijđoin: Riehtiministeriö:</p>
<p>Tiätu rikkoos uhrij vuoigâdvuođâin. <em type="italic">riku.fi/binary/file/-/id/117/fid/1716 </em>Poolis: <em type="italic">poliisi.fi/rikokset/rikoksen_uhrit </em>Riehtiministeriö 2015. </p>
<p xml:lang="fin">Lainsäädännöstä hyviin käytäntöihin esitys rikoksen uhrin aseman kehittämiseksi Uhripoliittisen toimikunnan loppuraportti. <em type="italic">https://julkaisut.valtioneuvosto.fi/ </em><em type="italic">bitstream/handle/10024/76583/ </em><em type="italic">om_13_2015_valmis.pdf?sequence=1 </em>5 Ojala Matti 2011. Vammaispalvelujen käsikirja. <em type="italic">https://www.thl.fi/fi/web/vammaispalvelu- </em><em type="italic">jen-kasikirja </em>ja <em type="italic">http://thl32-kk.lib.helsinki.fi/ </em><em type="italic">handle/10024/80408 </em>6 Europ union virgálâš lostâ 2012. <em type="italic">http://eur-lex.europa.eu/legal-content/FI/ </em></p>
<p xml:lang="nno"><em type="italic">TXT/PDF/?uri=CELEX:32012L0029&amp;- </em><em type="italic">from=EN </em>16 </p>
<p>Išedeijee sajeh Nisonij linje <em type="italic">www.naistenlinja.fi </em>Nuuvtá ravvim já toorjâ viehâvääldi tâi ton uhke kuáhtám nisonáid já nieidáid sehe sii aldasijd ulmuid. Nisonij linjeest uážžu tiäđu meid eres tuáimein, moh puávtáččii išediđ. Illáástemkriisikuávdáš </p>
<p>Tukinainen <em type="italic">www.tukinainen.fi </em>Illáástemkriisikuávdáš Tukinainen addel torjuu, iše já ravvuid seksualrikkoos uhrijd, sii aldasijd ulmuid já uhrijguin pargeid. Torvopääihih <em type="italic">www.nettiturvakoti.fi </em>Jieškote-uv kuávlust Suomâst láá </p>
<p>Vuosâ- já torvopaihij liiton kullee sehe kieldâi já eres tuáimei paijeentoollâm torvopääihih. Jieškote-uv kuávlui ohtâvuotâtiäđuh láá Internet-siijđoin. Monika-Naiset Liitto ry <em type="italic">www.monikanaiset.fi </em>Torvopäikki Mona puhelin 24h 045 639 6274 Toorjâ viehâvääldi kuáhtám eennâmvärrejeijeenisonáid. Varjo-haahâ <em type="italic">www.varjohanke.fi </em>Iäru maŋa álgám viehâváldálii vááinu čuosâttâhhân ellee perrui torvolâšvuođâ lasettem já váinudem muuneldestim. </p>
<p>Riehti-išetoimâttuvah <em type="italic">www.oikeus.fi </em>Riehti-iše uáivild tom, et aalmugjeessân puáhtá finniđ riävtálii ääši tipšom várás išedeijee ollásávt tâi uásild staatâ ruđâiguin. Riehti-iše luávdá puoh riävtálijd aašijd. Vädis viehâväldirikosij já seksualrikosij uhre puáhtá jieijâs puáđuin sorjohánnáá finniđ staatâ ruđâiguin kuástidum riehtijotteemišedeijee. Riehtijotteemišedeijee puáhtá leđe jo-uv almolâš riehti-išedeijee, äššivyeijee tâi miinii eres juristijd. </p>
<p>Riehti-iše puáhtá finniđ meid näimi-iärun já párnái aitârdeijee- já teivâmaššijd. Jieškote-uv kuávlui ohtâvuotâtiäđuh já lasetiäđuh</p>
<p>Internet-siijđoin. Rikosuhrekocceem <em type="italic">www.riku.fi </em>Rikosuhrekocceem (RIKU) pargon lii pyerediđ rikkoos uhre, suu aldasij ulmui já rikosääši tuođâšteijee sajaduv vaaikutmáin já pyevtitmáin toorjâpalvâlusâid. Lyömätön Linja Espoost <em type="italic">www.lyomatonlinja.fi </em>Lyömätön Linja lii uáivildum ulmuid, kiäh láá kiävttám tâi paleh et kevttih viehâvääldi perruustis tâi mottoom eres aldaaš koskâvuođâst. Nollálinje 080 005 005 24h puhelin Nollálinje aldakoskâvuotâviehâvääldi já nisonáid čyeccee viehâvääldi keežild. </p>
</body></document>
