<document xml:lang="smn" id="no_id"><header><title>Anaras - Piirâs - Päikkinoomah</title><genre code="facta"/><author><person firstname="Ilmari" lastname="Mattus" sex="m" born="" nationality="FI"/></author><year>2006</year><wordcount>898</wordcount><conversion_status type="standard"/><availability><license type="standard"/></availability><multilingual/><origFileName>http://www.samimuseum.fi/anaras/anaraskiela/ymparisto/top.html</origFileName><parallel_text xml:lang="eng" location="top.html"/><parallel_text xml:lang="fin" location="top.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Päikkinoomah</p>
<p>Suhâkuávluh</p>
<p xml:lang="fin">Huksimärbivyehi</p>
<p>Päikkinoomah tääbbin Aanaar kuávlust muštâleh eres lasseen tom, et ellee luándu já olmooš lává oovtâst väldidâm leijoonuási päikkinommâhivvâduv miärušoosijn. Čielgâsávt enâmustáá tiättojeh kyeleh Aanaar kuávlu päikkinoomâin já tot muštâl eres lasseen tast, et mij anarâšah lep kuálásteijeeaalmug já meiddei miäcásteijeeaalmug, tâi kuittâg lep motomin lamaš tagareh. Kyeli tiättoo penttâ <em type="italic">338 </em>kerdid, main vuásku lii njunošist ( <em type="italic">82 </em>kerdid). Nube sajan oleh elleeh <em type="italic">318 </em>kerdijn, main poccuu sierâlágán variaantah tiättojeh enâmustáá ( <em type="italic">59 </em>kerdid). Kuálmádin puátá olmooš, kote tiättoo nommân <em type="italic">278 </em>päikki<em type="italic">36 </em>kerdid). Niäljád saje väldideh lodeh, moh kuáhtájuvvojeh <em type="italic">242 </em>päikkinoomâst, enâmustáá tiättoo kähtee ( <em type="italic">43 </em>kerdid), mut tuhtuu ij ohtiigin. Täst puávátččijm miäruštâllâđ, et tovláá ääigist taah kyehti loddešlaajâ láá nobdum siämmáá šlaajân kullen já ovdâmerkkân mun jieš lijjim vala 1980-lovvoost ton mielâst, et lode <span type="quote" xml:lang="fin">“kuikka”</span> anarâšnommâ lii <em type="italic">kähtee </em>, jiemge noomâ <em type="italic">tuhtuu </em>lamaš ubâ kuullâmgin. Šadoh já muorah ulâtteh niäljád sajan <em type="italic">227 </em>kerdijn, peeci njunošist ( <em type="italic">42 </em>kerdid). Kuuđâd saje páácá imeláid, nuáidivuotân já häldeid, moh tiättojeh <em type="italic">82 </em>kerdid, Ákku já Äijih njunošist ( <em type="italic">43 </em>kerdid). Čiččâd saje kulá tivrijd, moh kuáhtájuvvojeh <em type="italic">20 </em>kerdid, myevvir enâmustáá ( <em type="italic">neljii </em>). Majemuu sajan kärttih tuuttâđ myerjih já kuobbâreh, veikkâ láá-uv viehâ teháliih ulmui. Toh tiättojeh tuše <em type="italic">16 </em>kerdid, main njunošân lii olláám sare ( <em type="italic">7 </em>kerdid). Puohnâssân taah ovdeláá luvâttâllum šlaajah tiättojeh <em type="italic">1502 </em>päikkinoomâst, mii lii pajeláhháá 1/5 (viđâdâs) ubâ anarâš päikkinommâhivvâduvâst. Orjâlâškielâlâš- já suomâkielâlâš päikkinommâduvâst jiem lah tággáár tutkâmuš porgâm. Koččâmušhân lii kuittâg iänáážin siämmáin noomâin, moh láá anarâškielâst jurgâlum tâi hämmejum suomâkielân já orjâlâškielân. noomâst, Antti njunožist ( </p>
<p>Magareh talle láá tah váájuv 4/5 (nelji viiđâduási) päikkinoomah? Toh láá appellatijvâvuáđusiih ađai vuáđuduveh meccialmosnoomáid já tiättojeh iänááš vuáđuoosijn, mut meiddei miärušoosijn. Muádi päikkinoomâst siämmáá-áigásávt sehe miäruš-, já vuáđu-uásist, tegu ovdâm. <em type="italic">Suáluičuálmáásuollust </em>já <em type="italic">Suáluinyeresuollust </em>, mii lii jurgâlum suomâkielân <em type="italic">Nuoransaari </em>. Puohnâssân anarâšpäikkinoomah láá pajeláhháá 6000, suomâkielâliih masa siämmáá verd, orjâlâškielâliih pajeláhháá 2000, nuorttâkielâliih suullân muáddi čyeđe já väärpih siämmáá verd. Vaarpij tärkkilis sajeh iä lah puohâi vaarpij uásild tiäđust, ijge taid pyevti innig ubâ čielgiđgin. Ohtsis pajasčaallum já kárttáid numeristum noomah láá suullân 14000. </p>
<p>Maassâd pajas</p>
<p><em type="italic">Puohnâssân mecciappellatiijvah anarâškielâst láá suullân 300 já taa Top 40 listo ađai 40 táválumos appellatijvâd päikkinoomâin pivnohumosoornigist: </em></p>
<p><em type="italic">1. jävri + jáávráš + jávrádâh + jávráduvvâš </em><em type="italic">1956 </em>kerdid <em type="italic">2. vääri + váárááš + värehâš </em><em type="italic">712 </em>kerdid <em type="italic">3. suálui + suolluš + lássá </em><em type="italic">629 </em>kerdid <em type="italic">4. juuhâ + vei + juuvâš + aajâ </em><em type="italic">552 </em>kerdid <em type="italic">5 </em>. <em type="italic">njargâ + njaargâš + njargâstâh </em><em type="italic">537 </em>kerdid <em type="italic">6. luohtâ + luovtâš </em><em type="italic">480 </em>kerdid <em type="italic">7. luobâl + luobbâlâš </em><em type="italic">233 </em>kerdid <em type="italic">8. jeggi + jiägáš </em><em type="italic">198 </em>kerdid <em type="italic">9. uáivi + uáiváš </em><em type="italic">185 </em>kerdid <em type="italic">10. keđgi + kiäđgáš </em><em type="italic">157 </em>kerdid <em type="italic">11. čuálmi + čuálmáš </em><em type="italic">152 </em>kerdid <em type="italic">12. ruávi + ruávááš + puállám </em><em type="italic">149 </em>kerdid <em type="italic">13. vyeppee </em><em type="italic">132 </em>kerdid <em type="italic">14. láddu + lááduš </em><em type="italic">117 </em>kerdid <em type="italic">15. čielgi + siälgáš </em><em type="italic">114 </em>kerdid <em type="italic">16. kuoškâ + kuoškâš </em><em type="italic">97 </em>kerdid <em type="italic">17. vuonâ </em><em type="italic">89 </em>kerdid <em type="italic">18. kieddi + kiäddáš </em><em type="italic">72 </em>kerdid <em type="italic">19. </em><em type="italic">moorâst + morâstâš </em><em type="italic">70 </em>kerdid <em type="italic">20. eennâm </em><em type="italic">63 </em>kerdid <em type="italic">21. pähti + páávtáš </em><em type="italic">61 </em>kerdid <em type="italic">22. puolžâ </em><em type="italic">54 </em>kerdid <em type="italic">23. skäiđi + skááiđáš </em><em type="italic">52 </em>kerdid <em type="italic">24. uáivuš </em><em type="italic">48 </em>kerdid <em type="italic">25. savo ~ savvoon </em><em type="italic">44 </em>kerdid <em type="italic">26. čukkâ ~ čokke ~ čohhááš + čummâ </em><em type="italic">43 </em>kerdid <em type="italic">27. pohe + povvááš </em><em type="italic">42 </em>kerdid <em type="italic">28. myetki + muáđháš + muáđhád </em><em type="italic">41 </em>kerdid <em type="italic">29. vuodâs </em><em type="italic">38 </em>kerdid <em type="italic">30. tupesaje </em><em type="italic">35 </em>kerdid <em type="italic">31. käldee </em><em type="italic">33 </em>kerdid <em type="italic">32. juovâ 31 </em>kerdid <em type="italic">33. ämmir + tiävá </em><em type="italic">29 </em>kerdid <em type="italic">34. kuolbâ + kuolbânâš </em><em type="italic">28 </em>kerdid <em type="italic">35. ävži </em><em type="italic">27 </em>kerdid <em type="italic">36. kárgu 25 </em>kerdid <em type="italic">37. nyeri + nuárááš </em><em type="italic">22 </em>kerdid <em type="italic">38. viälmá </em><em type="italic">21 </em>kerdid <em type="italic">39. kaavâ </em><em type="italic">20 </em>kerdid <em type="italic">40. puornâ </em><em type="italic">18 </em>kerdid </p>
<p>Já nuuvt ko uáinip, ij tuodâr lah ubâ listoostkin, veikkâ toh-uv kale Aanaar kuávlust láá uáli valjeest. Tuodâr lii iäskân saajeest 41, tiettumkeerdih 17, main iänááš uási láá Aanaar kuávlu ulguubeln. Neljilov pivnohumos mecciappellatijvâd tiättojeh penttâ 7254 kerdid. Loopâi 260 mecciappellatijvâi tiettumkeerdih iä lah rekinistum. <em type="italic">Magarijd ulmuu rähtim rakânâsâid, teikkâ teknisijd piergâsijd kuáhtáp Aanaar kuávlu päikkinoomâin: </em></p>
<p>1. Čielgâsávt enâmustáá kuáhtáp sääni <em type="italic">kuáti </em>, penttâ <em type="italic">146 </em>kerdid, 2. nubben lii <em type="italic">tupe </em>, <em type="italic">107 </em>kerdid, 3. kuálmádin enâmustáá lii <em type="italic">lyevi </em>, <em type="italic">19 </em>kerdid, 4. niäljádin láá koldemân lohtâseijee säänih <em type="italic">koldem </em>já <em type="italic">nyetti </em>, <em type="italic">18 </em>kerdid, mut siämmáá lohomiärán olá meiddei <em type="italic">puornâ </em>, 5. viđâdin lii <em type="italic">äiđi </em>, <em type="italic">16 </em>kerdid, 6. kuđâdin lii <em type="italic">láávu </em>, <em type="italic">14 </em>kerdid, 7. čiččâdin lii <em type="italic">ákšu </em>, <em type="italic">11 </em>kerdid, 8. kávcádin lává <em type="italic">kerris </em>já <em type="italic">puárree </em>, kuábáš-uv <em type="italic">10 </em>kerdid, 9. ovcádin lává <em type="italic">käärbis </em>já <em type="italic">piärtušm </em>, kuábáš-uv <em type="italic">9 </em>kerdid, 10. lovváád saajeest kávnoo <em type="italic">viermi </em>, <em type="italic">8 </em>kerdid, 11. ohtnubálovádin lává <em type="italic">lyevdi </em>já <em type="italic">káskástoh </em>, <em type="italic">7 </em>kerdid, 12. kyehtnubálovádin lii <em type="italic">huonâs </em>, kuttii, 13. kulmânubálovváád saje kulá piergâsáid <em type="italic">nijbe </em>, <em type="italic">láávtáš </em>, <em type="italic">árdu </em>, <em type="italic">tävgi </em>já <em type="italic">pelbi </em>, sehe <em type="italic">pisso </em>, juáháš <em type="italic">vittii </em>, 14. neljinubálovádin kávnojeh <em type="italic">suárváš </em>, <em type="italic">saaveeh </em>já <em type="italic">puvre </em>, juáháš <em type="italic">neljii </em>, 15. vittânubálovváád saje jyehih <em type="italic">säitti </em>, <em type="italic">čyeimi </em>já <em type="italic">hirsâ </em>, juáháš <em type="italic">kulmii </em>, 16. kuttânubálovváád saje jyehheeh láá čiččâm: <em type="italic">veeččir </em>, <em type="italic">liššá </em>, <em type="italic">kaŋgâ </em>, <em type="italic">läbži </em>, <em type="italic">stávrá </em>, <em type="italic">naavit </em>já <em type="italic">láátu </em>, juáháš <em type="italic">kuohtii </em>, 17. jumbosaje jyehheeh láá käävci: <em type="italic">sivlá </em>, <em type="italic">háárááv </em>, <em type="italic">puuvko </em>, <em type="italic">suábbi </em>, <em type="italic">kiällár </em>, <em type="italic">kiämppá </em>, <em type="italic">syermi </em>já <em type="italic">tävgi </em>, juáháš <em type="italic">ohtii </em>. </p>
<p>Puohnâssân tah ulmuu rähtim rakânâsah, išeniävuh já piergâseh tiättojeh miärušoosijn <em type="italic">492 </em>kerdid. </p>
<p>Uccpárnáá Vuoli Ilmar</p>
<p>Juvduu Ryettikuoškâ, tyehin Ocomâš.</p>
<p>Kähtee lii tijpâlâš Aanaarjäävri čäcilodde já pivnohumos loddenommâ  päikkinoomâin.</p>
<p><em type="bold">Äijihjäävri Äijih. </em></p>
<p><em type="italic">Luándu já olmooš päikkinoomâin Aanaar kuávlust-luvâttâllâm </em></p>
<p><em type="italic">Maid paikkinoomah muštâleh? </em></p>
<p>Maassâd pajas</p>
<p>© 2006 Sámi musea Siida &amp; Anarâškielâ servi</p>
<p xml:lang="sme">siida@samimuseum.fi</p>
</body></document>
