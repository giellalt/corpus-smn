<document xml:lang="smn" id="no_id"><header><title>Testâ - Mielâ já roppâ</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2021</year><wordcount>1781</wordcount><conversion_status type="standard"/><availability><license type="standard"/></availability><multilingual/><origFileName>mieli ja keho _ testit nuorisoneuvosto_inarinsaame.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>MIELÂ JÁ ROPPÂ</p>
<p>Rávásmemahe – testâ</p>
<p>Nuorâi homáh Olmânáál</p>
<p>Puástud</p>
<p type="title">1. Nieidâin rávásmemahe álgá táválávt tooleeb ko kaandâin</p>
<p>Tuotâ</p>
<p xml:lang="spa">Kieles</p>
<p type="title">2. Rávásmemave fyysilâš ovdánem tábáhtuvá távjá ovdil tobdoeellim ovdánem</p>
<p>Tuotâ</p>
<p xml:lang="spa">Kieles</p>
<p type="title">3. Nieidâroopâst mánusij älgim lii táválávt vuossâmuš rávásmemave merkkâ</p>
<p>Tuotâ</p>
<p xml:lang="spa">Kieles</p>
<p type="title">4. Rávásmemavveest meid kandâroopâst sättih njamah paddâđ já raššoođ</p>
<p>Tuotâ</p>
<p xml:lang="spa">Kieles</p>
<p type="title">5. Rávásmemave ovdánmân puáhtá jieš vaiguttiđ</p>
<p>Tuotâ</p>
<p xml:lang="spa">Kieles</p>
<p type="title">6. Rávásmemahe pištá 2-5 ihheed</p>
<p>Tuotâ</p>
<p xml:lang="spa">Kieles</p>
<p type="title">7. Suullân piälán nuorâin šadda akne rávásmemave loopâkeččin</p>
<p>Tuotâ</p>
<p xml:lang="spa">Kieles</p>
<p type="title">8. Erektio šadda tuše jis kihtâšuvá seksuallávt</p>
<p>Tuotâ</p>
<p xml:lang="spa">Kieles</p>
<p type="title">9. Kaandâin puáhtá leđe erektio jo ovdil rávásmemave</p>
<p>Tuotâ</p>
<p xml:lang="spa">Kieles</p>
<p type="title">10. Jienâruávásmem šadda puohháid rávásmemave ääigi</p>
<p>Tuotâ</p>
<p xml:lang="spa">Kieles</p>
<p type="title">Mon pyereest tun uáđáh?</p>
<p>Nuorâi homáh</p>
<p>Olmânáál</p>
<p>Puástud</p>
<p type="title">1. Mon kuhháá tun uáđáh iho?</p>
<p xml:lang="nno">a. 9-10 tijmed</p>
<p xml:lang="nno">b.  7-8 tijmed</p>
<p>c.  Vuálá 7 tijmed</p>
<p>Tiettih-uv, et rávásmemavveest nuorâ taarbâš iijâst naharijd suullân 9-10 tijmed, veikkâ naharij tárbu lii-uv kiddâ ulmust. Liijkás uccáá nahareh sättih tovâttiđ ovdâmerkkân liävuttemesvuođâ, uáivipohčâs já vuáijumnaavcâ vänivuođâ.</p>
<p type="title">2. Maid tun poorgah ovdil ko uáđđááh?</p>
<p>a.  Mun laađâm puhelin</p>
<p>b.  Mun luuvâm kirje</p>
<p>c.  Mun iälám olgon</p>
<p>Puhelimest šaddee čuovjis čuovâ iästá melatonin, sevŋishormon vuáčuttem vuoiŋâšijn, mii mon keežild lii vaigâdub nohádiđ. Ko tun laađah puhelin, te jieh meid veltihánnáá hoksáá et lah vaibâm. Tondiet puhelin kannat pieijâđ meddâl tijme ovdil uáđđám. Olgon jotteem já muásudâttâm ehidist, ovdâmerkkân luhâmáin kirje, sättih išediđ nohháádmist.</p>
<p type="title">3. Lii-uv tunjin vaigâd nohádiđ?</p>
<p>a. Lii</p>
<p>b. Ij lah</p>
<p>c. Motomin</p>
<p>Motomin nohádem sáttá leđe vaigâd. Koskâpuddâsiih hemâdâsah uáđimist láá viehâ táváliih. Nohádem iššeen láá maaŋgâlágán išeniävuh, maid kannat keččâliđ. Luuvâ oonâid Nuorâineeti Apua nukahtamiseen (Iše nohádem várás) -siijđoin.</p>
<p type="title">4. Ko tun koccááh iđedist, te mii lii vuossâmuš äšši maid tun poorgah?</p>
<p>a. Mun vááldám puhelin já laađâm some</p>
<p>b. Mun časkâdâm cuvnâmtiijme já pajanâm tállân seeŋgâst</p>
<p>c. Mun viälláám seeŋgâst váhá ääigi, ovdil ko pajanâm</p>
<p>Puohâin láá jieijâs iiđeedrutineh. Motomeh pajaneh tállân já algâtteh iiđeedhommáid, ko vist motomeh halijdiččii vala viälláđ seeŋgâst váhá ääigi. Hoppuus iiđeed sáttá išediđ, jis paijaan tállân já kuáđá viestâi luuhâm veikkâ bussimääđhi ááigán.</p>
<p type="title">5. Mon kollii ohhoost tun uáđáh peivinaharijd?</p>
<p>a. Jyehi peeivi</p>
<p xml:lang="nno">b. 3-5 krd</p>
<p>c. häärvib</p>
<p>Meid nuorah pyehtih uáđđiđ peivinaharijd. Uánihis peivinahareh pyehtiđ virkosmittiđ já išediđ vaijeeđ pyerebeht. Liijkás kuhes peivinahareh sättih kuittâg äjittiđ nohádem ehidist ađai mušte toollâđ peivinaharijd tuárvi uánihâžžân.</p>
<p type="title">6. Lah-uv huámmášâm, et puhelin lijgekevttim vaaigut toos maht tun uáđáh? Ovdâmerkkân nuuvt, et tun uáđáh ucceeb iho, tondiet ko páásáh keččâđ videoid puhelimáin.</p>
<p type="title" xml:lang="vep">a. Lam</p>
<p type="title" xml:lang="sma">b. Jiem</p>
<p type="title">c. Motomin</p>
<p>Tuárvi nahareh láá velttimettumeh ulmuu tiervâsvuotân. Uáđidijn vuoiŋâšeh kieđâvušeh oovdeb peeivi tábáhtusâid já vuoiŋâsteh čuávuváá peeivi várás. Ko tun laađah puhelin, te tun jieh veltihánnáá huámmáš et lah vaibâm já sáátáh huámmášuuhánnáá laađđâđ some maŋgâ tiijme. Ehidist videoi keččâm saajeest kannat ovdâmerkkân luuhâđ kirje.</p>
<p type="title">Testâ uáivádittee amnâsijn</p>
<p>Testaa, maid tiäđáh uáivádittee amnâsijn. Taan teestâst láá koččâmušah tubákkist, alkoholist já uáivádittee amnâsijn almolávt.</p>
<p type="title">1. Muásudit-uv tubbáák?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Tubbáák ij muásudit. Ton muásudittee vaiguttâs lohtâs tuše potkiittemhemâdâsâi jäävkitmân, mii tubbáák puáldei oro muásuditten. Nikotinsorjolii ulmuu potkiittemhemâdâsah láppojeh váhá ááigán ko puáldá tubbáák. Tuođâlâšvuođâst nikotin jođálmit kuávdášnervâduv.</p>
<p type="title">2. Lii-uv šleđgâtubbáák tiervâslub muulsâiähtu ko ärbivuáválâš tubbáák?</p>
<p type="title" xml:lang="smj">a. Ij</p>
<p type="title" xml:lang="est">b. Naa</p>
<p type="title">Ij lah. Šleđgâtubákkeh iä siskeeld tubbáák, mut toh aneh sistees távjá siämmáid tiervâsvuotân háitulijd amnâsijd ko ärbivuáváliih tubákkeh. Jis šleđgâtubákkist kiävttoo nikotinkolgos, te tast šadda nikotinsorjolâšvuotâ. Šleđgâtubákkijn ij lah vala tuárvi tutkâmuštiätu, já nuuvtpa hááituingin ep tieđe vala tuárvi.</p>
<p type="title">3. Lii-uv tubbáák tiervâslub ko alkohol?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Kuábáš-uv vástádâsmuulsâiähtu lii puástud. Tubbáák já alkohol tiervâsvuotâhááitui viärdádâllâm ij kannat, tondiet ko kuábbást-uv láá hááituh, toh tuše láá ereslágáneh. Tiervâslâš uáivádittee aamnâs ij lah.</p>
<p type="title">4. Mondiet alkohol lii kieldum vuálá 18-ihásijn?</p>
<p type="title">a. Tondiet ko rävisulmuuh kieldih mielâstis aašijd nuorâin</p>
<p type="title">b. Tondiet ko tot lii vuálá 18-ihásijd eromâš háitulâš</p>
<p type="title">c. Tondiet ko tot toovât sorjolâšvuođâ</p>
<p>Alkohol lii kieldum vyeliahasijn, tondiet ko tot lii sijjân eromâš háitulâš já toovât sorjolâšvuođâ. Alkohol lii nervâmirkkâ, mii vaaigut eromâšávt vuoiŋâšij toimâmân. Nuorân alkohol hááituh láá stuárráábeh ko rävisulmuid, tondiet ko vuoiŋâšij ovdánem juátkoo vala paijeel 20-ihásâžžân. Sorjolâšvuotâ alkoholân šadda tađe älkkeebeht mađe nuorâbin aalgât tom kevttim.</p>
<p type="title">5. Mii puáhtá čuávvuđ alkohol kevttimist?</p>
<p type="title">a. Alkoholmirhâttâs</p>
<p type="title">b. Čuolmah olmooškoskâvuođâin</p>
<p type="title">c. Pajanâm täpitormeriskâ</p>
<p type="title">d. Puoh pajeláá mainâšum aašijn</p>
<p type="title">Puoh vástádâsah láá olmânáál. Alkohol kevttimist šaddeh maaŋgâlágán čuávumušah.</p>
<p type="title">6. Jis 14-ihásâš nuorâ lii uáivist já rikko bussiorostuv laasâ, te kii sajanmáksá vahâgijd?</p>
<p type="title">a. Vanhimeh</p>
<p type="title">b. Nuorâ jieš</p>
<p type="title">c. Ij kihheen, tondiet ko tahhee lii vuálá 15-ihásâš</p>
<p type="title">Nuorâ ferttee jieš sajanmäksiđ vaahâg, tondiet ko Suomâ laavâ mield juáháš lii kenigâs sajanmäksiđ vahâgijdis avveest sorjohánnáá. Jis nuorâ ij pyevti mäksiđ vahâgijd tállân, te suumán lasettuvvoo riänttu toos räi, et sun puáhtá tom jieš sajanmäksiđ. Rikosriävtálâš ovdâsvástádâs álgá 15-ihásâžžân, mon maŋa nuorâ puáhtá tyemmejuđ rikosist.</p>
<p type="title">7. Mon kalasist nuorâin, kiäh láá algâttâm uáivádittee amnâsij kevttim vuálá 14-ihásâžžân, láá maŋeláá čuolmah uáivádittee amnâsij kevttim keežild?</p>
<p type="title" xml:lang="ron">a. 10 %</p>
<p type="title" xml:lang="sme">b. 40 %</p>
<p type="title" xml:lang="vie">c. 70 %</p>
<p>Tutkâmušâi mield 40 % vuálá 14-ihásâžžân algâttâm nuorâin kierdih uáivádittee amnâsij čuolmâin rävis avveest.</p>
<p type="title">8. Jis kiinii paijeel 18-ihásijd uástá vyeliahasâžân alkohol, te maggaar ráŋgáštâs tast sunjin čuávu?</p>
<p type="title">a. Ij maggaargin</p>
<p type="title" xml:lang="sme">b.Sááhuh</p>
<p type="title">c. Faŋgâvuotâ</p>
<p type="title">Alkohol uástimist vyeliahasâžân sättih šoddâđ sááhuh tâi faŋgâvuotâ. Uástee finnee sááhuid, jis sun ij vääldi nuorâst ruuđâ alkohol uástim pälkkin. Jis uástee váldá päälhi alkohol uástimist, te čuávumuššân sáttá leđe meid faŋgâvuotâ (Rikoslaavâ 50a loho, 1-2§).</p>
<p type="title">Tuubdah-uv nuuská? -testâ</p>
<p type="title">1. Kannat-uv valastellee kevttiđ nuuská vâi pyeredičij čođâldittemnavcâidis?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p>Jis nuuská pyeredičij čođâldittemnaavcâ, te tot luhhuuččij doping-amnâsin. Nikotin paskood vorrâsuonâid, mast čuávu, et teekij vorrâjotteem kiäppán já happi já ravâdâsamnâseh iä jođe tiäkán nuuvt pehtilávt. Ton čuávumâššân meid tekkivyeimi já tekkimassa kiäppáneh, lihâdemvoovij vaarâ stuáru já tuoibâm hiđásmuvá.</p>
<p type="title">2. Uážžu-uv vuálá 18-ihásâš toollâđ nuuská jieijâs haaldust?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p>Nuuská haaldust toollâm já enâmânpyehtim lii laavâ mield kieldum vuálá 18-ihásijn.</p>
<p type="title">3. Lii-uv nuuská tiervâslub ko tubbáák?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p>Nuuská já tubbáák viärdádâllâm ij lah jiärmálâš, tondiet ko kuábbást-uv láá tuođâliih hááituh. Lii tuotâ, et nuuská kevttee ij painâšuu suovân já ton keežild tot ij toovât vuoiŋâmuálipuácuvuođâid siämmáá náál ko tubbáák, mut nuuskást láá iäpádâsâittáá eres, váduhis tiervâsvuotâhemâdâsah.</p>
<p type="title">4. Mon kalle puurrâs tovâtteijee amnâs nuuská ana sistees?</p>
<p xml:lang="ron">a. 8</p>
<p xml:lang="sme">b. 12</p>
<p xml:lang="vie">c. 17</p>
<p xml:lang="deu">d. 28</p>
<p>Nuuská ana sistees 2500 amnâsid, main 28 tovâtteh puurrâs.</p>
<p type="title">5. Mii lii merhâšitteemus iäru poldum tubbáák já nuuská kooskâst?</p>
<p type="title">a. Nuuská suápá tubbáák puáldim kepidem iššeen</p>
<p type="title">b. Nuuská ana sistees vittii eenâb nikotin ko tubbáák</p>
<p type="title">c. Nuuská ij lah háitulâš tiervâsvuotân</p>
<p type="title">d. Nuuská ana sistees joba 20 kerd eenâb nikotin ko tubbáák</p>
<p type="title">Puoh merhâšitteemus iäru lii tast, et nuuská ana sistees joba 20 kerd eenâb nikotin ko tubbáák. Tondiet tot toovât jotelávt vuáimálii sorjolâšvuođâ.</p>
<p type="title">6. Kannat-uv valastellee mielâstubbooht kevttiđ nuuská ko puáldiđ tubbáák?</p>
<p type="title">a. Kannat, nuuská pyereed čođâldittemnaavcâ.</p>
<p type="title">b. Kannat, nuuská ij hettii haapiväldimnaavcâ.</p>
<p type="title">c. Kannat, nuuskást lii ucceeb meeri nikotin, mii hettee čođâldittemnaavcâ.</p>
<p type="title">d. Ij, valastellee ij kannat kevttiđ maiden tubbáákpyevtittâsâid.</p>
<p type="title">Valastellee ij kannat kevttiđ maiden tubbáákpyevtittâsâid, tondiet ko tain ij finnii magarijdgin hiäđuid, pic pyerebeht-uv toh hiäjusmiteh valastâllâmčođâldâs.</p>
<p type="title">7. Magarijd hemâdâsâid nuuská kevttim sáttá tovâttiđ?</p>
<p type="title">a. Maaŋgâlágán vahâgijd njäälmi kuávlun</p>
<p type="title" xml:lang="nob">b. Impotens</p>
<p type="title">c. Pajediđ njälmi-, čudâ- já čuávjičulgâráksápurâsij riiskâ, já tast lii ohtâvuotâ meid váimu- já vorrâsuonâtavdáid.</p>
<p type="title">d. Puoh pajeláá mainâšum aašijd</p>
<p type="title">Nuuská kevttim toovât maaŋgâlágánijd hemâdâsâid. Tot vahâgit njäälmi kuávlu, eromâšávt panij käskimase já oolnâid. Nuuská lasseet riiskâ puáccáđ njälmi-, čudâ- já čuávjičulgâráksápurâsân. Tot meid loptee vááimu časkemliävtu, já nuuvtpa kevttim lasseet váimuvorrâtoppâm riiskâ. Tot myekkee meid sisâorgaanij, čuávji já vááimu toimâm, tondiet ko nuuská kevttee sáttá njielâstiđ tom vahâgist.</p>
<p type="title">Tuubdah-uv kannabis -testâ</p>
<p>Kannabis lii lavâttes uáivádittee aamnâs, já nuuvtpa ton kevttim, uástim, vyebdim já haaldust toollâm lii kieldum Suomâst. Kannabis lii vuálgus hamppušaddoost (cannabis sativa) já tot kiävttoo táválumosávt puáldimáin. Kannabisân lohtâšuveh ennuv puástu mielâkoveh.</p>
<p type="title">1. Puáhtá-uv ohtâ kannabiskeččâlâddâm häittidiđ?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Puáhtá, tondiet ko jo ohtâ kannabiskeččâlâddâm sáttá tovâttiđ kannabispsykoos. Kannabis kevttim lii lavâttem Suomâst já rikosregistermerkkâ sáttá vaiguttiđ meid uáppu- tâi pargosaje finniimân.</p>
<p type="title">2. Lii-uv kannabis háitulâš, veikkâ tot lii luándupyevtittâs?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p>Lii. Veikkâ miinii lii luándupyevtittâs, te tot ij tondiet lah varâttem. Maaŋgah uáivádittee amnâseh láá vuálgus luándust já šaddoin, ovdâmerkkân tubbáák já kokain. Varâttes uáivádittee amnâseh iä kuittâg lah.</p>
<p type="title">3. Puáhtá-uv kannabis toohâđ oppâmist vaigâdub?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Puáhtá, tondiet ko tot čoggâšuvá vuoiŋâšáid já vaaigut vuoiŋâšij toimâmân, nuuvtko aldamuušton, oppâmnaahcân, vuáijumnaahcân já tarkkuuvâšvuotân.</p>
<p type="title">4. Šadda-uv kannabisist sorjolâžžân?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Šadda. Merikoskâsâš já kuhesáigásâš kannabis kevttim läiđee toos, et kevttee taarbâš stuárráb meerijd vâi finniiččij amnâsist siämmáá vaiguttâs. Kannabis kevttim keeppidmist šaddee hemâdâsah láá il. liävuttemesvuotâ, jierestumvuotâ, erduuvuotâ, uáđđimhemâdâsah, pivâstum já puurrâmlusto kiäppánem.</p>
<p type="title">5. Lii-uv kannabis tiervâslâš, tondiet ko tot kiävttoo talkkâsin?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p type="title">Ij lah. Talkkâsin kevttum kannabispyevtittâs ráhtoo talhâsfabrikist já ton uáivádittee vaiguttâs lii nuuvt ucce ko máhđulâš já lii tiäđust, maid tot ana sistees. Talhâskannabiskin ij lah varâttem. Tast láá siämmááh hemâdâsah ko taggaar lavâttes kannabisist, mii lii šoddâdum uáivádittemkiävtun.</p>
<p>Tun finnejih olmânáál 1-2 / 5</p>
<p>Tun tiäđáh maidnii kannabisist já ton hááituin</p>
<p>Tust lii ucánjáhháá tiätu kannabis hááituin. Kannabis lii eromâš háitulâš nuoráid, tondiet ko kannabis sáttá tovâttiđ muštohemâdâsâid, peerusthánnáávuođâ, erduuvuođâ já vuáruvaiguttâstááiđui kiäppánem. Tot vist sáttá vaiguttiđ negativlávt nuorâ ustev- já siärvástâllâmkoskâvuođáid. Kannabisist jotá ennuv puástutiätu-uv ovdâmerkkân nettisiijđoin já savâstâllâmpalstain. Šiev liŋkkâ, mii läiđee tutkum faktatiäđu kuuvl, lii A-klinikkasäätiö paijeentoollâm Nuortenlinkki (nuorâiliŋkkâ). Tun peesah sijđoid vuoluubele liiŋkâi peht.</p>
<p>Tun finnejih olmânáál 3 / 5</p>
<p>Tust lii tiätu!</p>
<p>Tun tiäđáh mottoomverd kannabisist. Tiettih-uv meid, et kannabis sáttá vaiguttiđ meid hormontooimân, hitodiđ rávásmemave já vaiguttiđ šovâttemseelâi táásán?</p>
<p>Tun finnejih olmânáál 4 - 5 / 5</p>
<p>Vau, tuu tiäđuh láá uáli pyereh!</p>
<p>Tun tiäđáh ennuv kannabisist já ton hááituin. Jis tun halijdah čiäŋudittiđ tiäđuidâd ain lase, te tun kaavnah tutkum faktatiäđu kannabisist já eres uáivádittee amnâsijn vuoluubele liiŋkâi peht.</p>
<p type="title">Testâ tubákkist</p>
<p type="title">1. Mii čuávuváin tubákkist toovât sorjolâšvuođâ?</p>
<p type="title" xml:lang="isl">a. Hágá</p>
<p type="title">b. Toluen</p>
<p type="title">c. Nikotin</p>
<p type="title" xml:lang="nno">d. Ammoniak</p>
<p type="title">Olmâ vástádâs: Nikotin</p>
<p type="title">2. Mii čuávuváin IJ lah tuotâ</p>
<p type="title">a. Luándun leggistum tubbáákloopâin laggâneh čácáduvváid mirhâliih amnâseh</p>
<p type="title">b. Tubbáákloopâin luovâneh mikrolastikpittááh luándun</p>
<p type="title">c. Tubbáákloppâ eennâmluvá jotelávt</p>
<p type="title">d. Luándun leggistum tubbáákloopâi mirhâliih amnâseh pyehtih sirduđ ellei já ravâdâskuálusij peht meid ulmui</p>
<p type="title">Olmâ vástádâs: c</p>
<p type="title">3. Puáhtá-uv tubbáák puáldim hemâdiđ tuoibâm ovdâmerkkân čuopâdem maŋa?</p>
<p type="title" xml:lang="kal">a. Naa</p>
<p type="title" xml:lang="smj">b. Ij</p>
<p>Olmâ vástádâs: a</p>
<p type="title">4. Magareh hemâdâsah tubbááksuovâ vuoiŋâmist sättih šoddâđ tooid, kiäh iä jiejah puáldi?</p>
<p type="title">a. Iä magarehkin hemâdâsah</p>
<p type="title">b. Tuše hajâhemâdâsah</p>
<p type="title">c. Siämmáátijppâsiih hemâdâsah ko tooid, kiäh jiejah puáldih.</p>
<p>Olmâ vástádâs: c</p>
<p type="title">5. Mii lii šleđgâtubbáák?</p>
<p>a. Piergâs, moin puáhtá lieggiđ kolgos já vuoiŋâđ šoddâm lievlâ kiäppáid.</p>
<p>b. Piergâs, moin puáhtá puáldiđ tubbáák.</p>
<p>c. Digitallâš tubbáák, mii kiddejuvvoo čuoggiittâhskuápun.</p>
<p>d. Tubbáák, mon máinusist lii aldâkkâs kove.</p>
<p>Olmâ vástádâs: a</p>
<p>6. Lii-uv tubbáák puáldim háitulâš nuoráid?</p>
<p>a. Ij tađe háitulub ko rävisulmuidgin.</p>
<p>b. Ij lah, jis puáldá syele.</p>
<p>c. Lii, tondiet ko nuorâi vuoiŋâšeh ovdáneh vala jotelávt já nikotin já eres háituliih amnâseh tubákkist sättih hemâdiđ vuoiŋâšij ovdánem (vaiguttâsah il. vuáijumnaahcân).</p>
<p>d. Ij, tondiet ko nuorah láá tiervâseh já kievrah.</p>
<p>Olmâ vástádâs  : c</p>
</body></document>
