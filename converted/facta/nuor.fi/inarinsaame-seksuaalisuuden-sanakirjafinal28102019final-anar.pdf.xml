<document xml:lang="smn" id="no_id"><header><title>Seksualvuođâ sänikirje</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2019</year><publChannel><publication><publisher>Nuorâirääđi</publisher></publication></publChannel><wordcount>4630</wordcount><conversion_status type="standard"/><availability><license type="standard"/></availability><multilingual/><origFileName>https://nuor.fi/wp-content/uploads/2019/10/inarinsaame-seksuaalisuuden-sanakirjafinal28102019final-anar.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="vep">28.10.2019</p>
<p><em type="bold">Seksualvuođâ sänikirje </em></p>
<p>Seksualvuođâ sänikirje lii čallum nuoráid. Sänikirjeest láá čielgejum seksualvuođâ säänih, maid mij kuullâp táválii savâstâlmist. Uási saanijn láá tagareh, maid tij leppeđ jiejah suogârdâm já kiävttám talle ko mij lep teivâm.</p>
<p>Seksualvuotân kullee tuáváduvah já miäruštâlmeh láá ennuv já uđđâ säänih šaddeh ubâ ääigi. Säänih já kevttum tuáváduvah láá uáli nanosávt čonnum tiätun, muuneeld šoddâm jurduid já ibárdâssáid. Maaŋgâ säänist vuáttoo meid historjá. Mij lep keččâlâm toollâđ sänikirje miäruštâlmijd uánihâžžân já tagarin, et taid lii älkkee luuhâđ. Eereeb iärrás taan tiet saanij miäruštâlmijn kávnojeh vááijuvvuođah já mij áigup juátkiđ sänikirje hammim ain. Mij väldip vuástá meid macâttâs, ovdâmerkkân siijđo macâttâsluámáttuvváin.</p>
<p>Aašijd puáhtá tiäđust-uv miäruštâllâđ meid eres uáinimkuávluin ko maht taan sänikirjeest lii porgum. Ovdâmerkkân miäruštâlmeh já feeriimeh suhâpeeleest láá siämmáá ennuv ko láá ulmuuh. Motomijd aašijd mij lep čielgim addelmáin suhâpelijiešvuođâid roopâ ossijd (nissoon iämádâh) já roopâ toimáid (nieidâ mánusiih) biologia uáinust. Ko mij čäällip sänikirjeest nieidâst teikkâ kaandâst, te mij uáivildep toiguin taan ohtâvuođâst ulmuid, kiäi roppâ västid biologisávt táválii ibárdâs nieidâ teikkâ kaandâ roopâst. Tuáivu mield tun puávtáh kevttiđ mii sänikirje iššeen, veikkâ taat ij tuu puotâ tolâččiigin tiäivás teikkâ jis tuu suhâpeliidentitet lii eres ko nieidâ/nissoon tâi kandâ/almai.</p>
<p>Mij lep juáhám sänikirje ucebáid ubâlâšvuođáid saanij algâpuustuvij mield. Tun kaavnah seksualvuođâ sänikirje tievâslâžžân meid PDF-tiätuvuárkkán.</p>
<p><em type="bold">Aanaalseksi </em>uáivild pottârääigi njavkkâm já ovdâmerkkân onâččem. Aanaalseeksist ij pyevti čuávjuđ, mut maaŋgâmuđusij bakternjuámumij já suhâpelitaavdâi estim várás kalga kevttiđ kondom. Aanaalseeksist lii tehálâš kevttiđ valjeeht vuoidâs njulčásmittem várás. </p>
<p><em type="bold">Abort ađai čuávjum koskâldittem </em>uáivild čuávjum potkim tátulávt. Jis haalijd koskâlduttiđ álgám čuávjum, te kalga väldiđ ohtâvuođâ tuáhtárân nuuvt jotelávt ko máhđulâš. Jis čuávjum áigu koskâlduttiđ, te tom kolgâččij porgâđ ovdil 12. čuávjumoho. Luuvâ lase äpittesvuođâ koskâldutmist suomâkielân. </p>
<p><em type="bold">AIDS </em>(Acquired Immunodeficiency Syndrome) teikkâ immunláppu lii hiv-infektio majemuš muddo, mast orgaanvuáháduv immunvuáhádâh lii čielgâsávt hiäjusmum. Hiv-talkkâseh estih AIDS-mudo ovdáneme. Luuvâ lase HIV:st suomâkielân. </p>
<p><em type="bold">Arâdis siemâcirgám </em>lii tile, mast almai uážžu seeksist siemâcirgám táválávt teikkâ ain ovdil ko sun jieš teikkâ kyeimi tom haalijd. Koskâttuvâi tábáhtuvvee herkis siemâcirgám lii táválâš almoon. Jis tast šadda čuolmâ, te ääši puáhtá hoittáđ ovdâmerkkân seksualrävvejeijee teikkâ tuáhtár iššijn. </p>
<p><em type="bold">Aseksual </em>lii olmooš, kiäst láá uáli uccáá teikkâ iä ollágin jurduuh, himoh teikkâ mohtâvuotâ, moh lohtâseh seksualvuotân teikkâ seeksin. Aseksual ulmuu puáhtá emotionallávt kiäsuttiđ mii suhâpeelijd peri já návt leđe ovdâmerkkân hetero, homo, lesbo teikkâ biseksual. 28.10.2019 </p>
<p><em type="bold">Biseksual </em>lii olmooš, kiäst láá erotliih, emotionalliih teikkâ/já seksual tubdâmušah almaid já nisonáid. </p>
<p><em type="bold">Cis-olmooš </em>lii olmooš, kii lii tuđâvâš sunjin šoddâmmuddoost miäruštâllum suhâpiälán. Cis lii vyestikeeči sáánán trans. </p>
<p><em type="bold">Cuovkkânem </em>uáivild čuávjum koskâldume jiešmeidlist. Cuovkkânem suijâ ij lah ain čielgâs. </p>
<p><em type="bold">Čuárbbelvyeliteehih </em>pirâstitteh čuárbbelij orgaanijd, tego kuzzâpoccee, iämáduv já pottâčuáli. Toiguin haldâšuvvoo ciisâ já pooškâ jotteem . Luuvâ lase nisonij čuárbbelvyeliteehijn suomâkielân. </p>
<p><em type="bold">Čuávjum </em>lii roopâ tile, mast šohânâm maneseelâst šadda šohânâs kuáhtust. Čuávjum pištá 40 okkod. Čuávjum nohá toos ko páárnáš šadd a. Luuvâ lase čuávjumist suomâkielân. </p>
<p><em type="bold">Čuávjum koskâldittem </em>uáivild čuávjum potkim tátulávt. Jis haalijd koskâlduttiđ álgám čuávjum, te kalga väldiđ ohtâvuođâ tuáhtárân nuuvt jotelávt ko máhđulâš. Jis čuávjum áigu koskâlduttiđ, te tom kolgâččij porgâđ ovdil 12. čuávjumoho . Luuvâ lase čuávjum koskâldutmist suomâkielân. </p>
<p><em type="bold">Čuávjumtestâ </em>lii vyehi, moin selvâttuvvoo lii-uv čuávjum álgám v âi ij. Luuvâ lase čuávjumteestâst suomâkielân. </p>
<p><em type="bold">Dildo </em>lii seksitiŋgâ, mon puáhtá kočodiđ meid seksisierrân. Dildoh láá jieškote-uvlágáneh já -stuárusiih. </p>
<p><em type="bold">Ejakulaatio </em>lii synonym sáánán siemâcirgám. Tot uáivild siemâkolgos cirgám penis ist. Luuvâ lase siemâcirgomist suomâkielân. </p>
<p><em type="bold">Ekshibitionism </em>uáivild vuáimálii (motomijn páágu sulâstittee) haalu čäittiđ iärásáid almolávt ovdâmerkkân päljis roopâ teikkâ suhâorgaanijd. Motomijn tiilijn tággáár taho tiävdá rikkoos tobdomeerhâid. </p>
<p><em type="bold">Endometrios </em>lii puácuvuotâ, mast kuáhtu šlijvease lii eres-uv saajeest ko kuáhtust. Ton tavdâmeerhah pyehtih tiettuđ ovdâmerkkân mánusâšpohčâsin teikkâ onâččempohčâsin. Tom puáhtá tipšo đ. Luuvâ lase endometriosist suomâkielân. </p>
<p><em type="bold">E-pillereh </em>láá hormonal čuávjum estimvyehi, já toh váldojeh piäiválávt njäälmi peht. Estimpillereh iä suoijâl seksitaavdâin. Estimpillereh láá kyevtilágán eh. Luuvâ lase e-pillerijn suomâkielân. </p>
<p><em type="bold">Erektio </em>uáivild puojâ storgâsmume. Erektiost paisâkođos tiävá vooráin, já ton keežild puočâ čyežžil já páisá. Luuvâ lase erektiost suomâkielân. 28.10.2019 </p>
<p><em type="bold">Erektiohemâdâs </em>lii tuáhtár selvâttâm penis toimâhemâdâs, mii šadda távjá ovdâmerkkân puácuvuođâ keežild. Erektiohemâdâs lii táválávt elilâm almai váddu. </p>
<p><em type="bold">Erektiovädisvuotâ </em>uáivild tile, mast erektio ij šoodâ nuuvtko tuáivu. Ovdâmerkkân erektio puáhtá leđe liijkás šliedâs seeksi várás teikkâ kondom kiesâmân penis oolâ. Tile kiärdášuvá távjá. Nuorâin erektiovädisvuotâ šadda maŋgii toimâttemtedduin, uáivádittee amnâsij kevttimist teikkâ streesi keežild, uáli harvii puácuvuođâ keežild. </p>
<p><em type="bold">Eressuhâpiäláág </em>olmooš uáivild ulmuu, kii puáhtá anneeđ jieijâs suhâpelettemmin, maŋgâ- teikkâ eressuhâpiälágin. Sun iälá almaivuođâ já nissoonvuođâ rääjist, toi kooskâst teikkâ ulguubeln. </p>
<p><em type="bold">Erogeniliih sajeh </em>láá roopâ sajeh, main láá ennuv nervâkeejih, moi kuoskâttem tâi njavkkâm šoddâd seksual navdâšem já kihtum. Erogeniliih sajeh mulsâšudeh jieškođe-uv ulmuin. </p>
<p><em type="bold">Erotik </em>puáhtá miäruštâllâđ maaŋgânáál. Tot iberduvvoo sierâ kulttuurijn já aaigijn sierânáál. Tom puáhtá kuvviđ ovdâmerkkân mielâtilleen, mii lii seksuallávt keldee teikkâ mast ulmuuh kihtojeh. </p>
<p><em type="bold">Estimkapsel </em>lii čuávjum hormonal estimvyehi. Kapsel piäijoo čergijdittem maŋa kietâruottâs liške vuálá. Tot ij suoijâl seksitaavdâin . Luuvâ lase estimkapselist suomâkielân. </p>
<p><em type="bold">Estimlaastar </em>lii čuávjum hormonal estimvyehi, mij lijmejuvvoo liiškán táválii laastar náálá. Estimlaastar ij suoijâl seksitaavdâin . Luuvâ lase estimlaastarijn suomâkielân. </p>
<p><em type="bold">Estimpiller </em>lii čuávjum hormonal estimvyehi, mii váldoo piäiválávt njäälmi peht. Estimpillereh iä suoijâl seksitaavdâin. Estimpillereh láá kyevtilágáneh: ovtâstittum estimpillereh já minipillereh. Luuvâ lase estimpillerijn suomâkielân. </p>
<p><em type="bold">Estimriegis </em>lii lastikist rahtum, čuávjum hormonal estimvyehi, mii stellejuvvoo iämádâhân. Estimriegis ij suoijâl seksitaavdâin . Luuvâ lase estimriäggást suomâkielân. </p>
<p><em type="bold">Estimsuptâ </em>lii čuávjum kemiallâš estimvyehi. Ton estimvyeimi lii hyeni ige tot kolgâččii kuássin kevttuđ ohtuunis, mut ain motomáin eres estimvuovvijn, tego kondomáin . Luuvâ lase estimsuuptâst suomâkielân. </p>
<p><em type="bold">Estimspiiraal </em>lii uccâ, t-puustuv hámásâš tiiŋgâš, mon tuáhtár piäjá kuáhtun čuávjum estim várás. Spiraleh láá kyevtilágáneh: veškispiiraal já hormonspiiraal. Kuábáškin spiralijn ij suoijâl seksitaavdâi vuástá. Luuvâ lase estimspiralijn suomâkielân. </p>
<p><em type="bold">Estimvyehi </em>uáivild káálvu teikkâ vyevi, moin puáhtá suojâliđ jieijâs seeksist čuávjum teikkâ seksitaavdâ vu ástá. Luuvâ lase estimvuovijn suomâkielân. </p>
<p><em type="bold">Fantasia </em>uáivild almolávt puoh maid mij pyehtip kuvâttâllâđ. Seksualfantasiaiguin uáivilduvvojeh almolávt mielâkoveh, moh kuleh seeksin já seksualvuotân. Toh išedeh távjá seksual naavdâšmist já kihtâšuumist. Fantasiah uážžuh leđe priivaat ääših, ige taid taarbâš olášutt iđ. Luuvâ lase fantasiain suomâkielân. </p>
<p><em type="bold">Fetišism </em>uáivild seksualvuođâ naavcâ, täävi teikkâ vuáimálii táárbu navdâšiđ seksuallávt ovdâmerkkân roppâoosijn, vuoččuin, pihtâsijn, materialijn teikkâ tiätu tiiŋgâin. </p>
<p><em type="bold">Fetiš </em>uáivild táválávt seksual himo teikkâ kihtâšume já navdâšem čyeccim áášán teikkâ tiiŋgân. 28.10.2019 </p>
<p><em type="bold">Genitalvijđodâhhân </em>iberduvvojeh suhâorgaaneh, koskâuážži já pottâräigi. </p>
<p><em type="bold">Genitaleh </em>láá roopâ uásih, moh távjá lahtojeh seksualvuotân teikkâ lassaanmân. Suhâorgaaneh láá ovdâmerkkân iämádâh ađai vagina, kunjopoksâmeh, kuáhtu, penis já kuolah. </p>
<p><em type="bold">G-čyegisin </em>kočoduvvoo saje suhâorgaanijn, mon kuoskâttem teikkâ njavkkâm puáhtá tubduđ seksuaallávt eromâš pyerrin. Taan saje stuárudâh já tärhis sajadâh sehe tobdoherkkivuotâ lii ereslágán jieškote-uv ulmuin. </p>
<p><em type="bold">Grooming </em>uáivild tooimâ, mast olmooš rahttât ávhástâllâđ seksuaallávt párnáin teikkâ nuoráin. Taat puáhtá tábáhtuđ ovdâmerkkân sosiallii medias t. Luuvâ lase groomingist suomâkielân. </p>
<p><em type="bold">Gynekolog </em>lii nissoontaavdâi já šoddâdem spesialtuáhtár. </p>
<p><em type="bold">Gynekologilâš tutkâm </em>uáivild tuáhtár toohâm nieidâ teikkâ nissoon tutkâmuš. Tutkâmist tuáhtár täärhist keččâmáin já kuldâlmáin olgoldâs suhâorgaanijd, kunjo, kuáhtu já maneráávsáid. Luuvâ lase tutkâmist suomâkielân. </p>
<p><em type="bold">Gynekomastia </em>uáivild kaandâ radderáávsá paddâm hormonij tiet rávásmemavvee st. Luuvâ lase gynekomastiast suomâkielân. </p>
<p><em type="bold">Haluttesvuotâ </em>uáivild táválávt seksual haalu uccevuođâ teikkâ váilum ollásávt tienuuvt et tot šoddâd čuolmâ. Tot lii táválâš čuolmâ, moos puáhtá uuccâđ čuávdus tuáhtárist teikkâ seksualravviittuvâst. </p>
<p><em type="bold">Herkis siemâcirgám </em>lii tile, kuás almai uážžu seeksist siemâcirgám távjá teikkâ ain ovdil ko sun jieš teikkâ kyeimi tom tuáivu. Koskâttuvâi tábáhtuvvee herkis siemâcirgám lii táválâš almoon. Jis tast šadda čuolmâ, te ääši puáhtá hoittáđ ovdâmerkkân seksualstivrejeijein teikkâ tuáhtáráin. </p>
<p><em type="bold">Hepatit </em>lii hepatitvirus tovâttem vuoivâskuddum. Hepatitviruseh láá vittâ, moh tovâtteh uáli siämmáásullâsijd tavdâmeerhâid, mut tai njuámmumvyevih mulsâšudeh. Luuvâ lase hepatitist suomâkielân. </p>
<p><em type="bold">Herpes </em>lii virus tovâttem kupâlâslágán kuddum, mii tiättoo táválumosávt suhâorgaanijn teikkâ poksâmijn. Herpes njuámu älkkeemusávt kupâlâsmuddoost. Tot puáhtá njuámmuđ cummâlušmist, oonâšmist, kietâseeksist, sehe ovdâmerkkân poksâmijn suhâpeliorgaanij vijđodâhân já nubij kuli j. Luuvâ lase herpesist suomâkielân. </p>
<p><em type="bold">Hetero </em>lii olmooš, kiän erotliih, emotionalliih teikkâ/já seksual haaluh čyecih ulmuid, kiäh láá eres suhâpele ulmuuh ko sun jieš, ovdâmerkkân almai peerust nisonijn já nissoon almain. </p>
<p><em type="bold">Heteronormativvuotâ </em>uáivild jurdâččemvyevi, mon mield láá tuše kyehti koskânis vuástálâs suhâpele (almaah já nisoneh) sehe nabdem, et puohah láá heteroseksualeh. </p>
<p><em type="bold">Hijvákuddum </em>uáivild hijvákuobbâr tovâttem kuddum, mii lii uáli táválâš nieidâin já nisonijn. Hijvákuddum puáhtá meid leđe kaandâin já almain. Hijvákuobâr ij lah suhâpelitavdâ. </p>
<p><em type="bold">Himo </em>uáivild vuáimálii haalu moosnii. 28.10.2019 </p>
<p><em type="bold">Hiv </em>(Human immunodeficiency virus) lii virus, mii puáhtá fárustis puárránmettumis taavdâ, mii vaaigut ulmuu piäluštemvuáhádâhân. Hi-virus sáttá njuámmuđ suoijiimettumis seksikontakt peht meiddei voorâst ovdâmerkkân narkotiknáálui peht. Hiv-kuddum tipšom talkkâsijguin hiđásmit virus lasanem já taavdâ ovdánem puáhtá orostit tiđ. Luuvâ lase hiv:st suomâkielân. </p>
<p><em type="bold">Homo </em>lii olmooš, kiäst láá erotliih, emotionalliih teikkâ/já seksual tubdâmušah siämmáá suhâpiälán, almai peerust almain já nissoon nisonijn. </p>
<p><em type="bold">Homofobia </em>uáivild vuáimálii palo teikkâ negativlii, tyestee tobdoreaktio homoseksualvuođâ já homon nobdum ulmui vuástá. </p>
<p><em type="bold">Hormonspiiraal </em>lii uccâ, t-puustuv hámásâš tiiŋgâš, mon tuáhtár piäjá kuáhtun. Spiiraal ij suoijâl seksitaavdâin . Luuvâ lase hormonspiralist suomâkielân. </p>
<p><em type="bold">Iämádâh </em>lii nissoon suhâorgaanij pocceelágán já tekkiis uási, mii ovtâstit olgoldâs suhâorgaanijd já kuáhtu. Luuvâ eenâb iämáduvâst suomâkielân. </p>
<p><em type="bold">Iämáduv šlijvease </em>lii iämáduv pajemus sellâkođo s. Luuvâ šlijvease tipšomist suomâkielân. </p>
<p><em type="bold">Iämádâhonâččem </em>lii seksi, mast suormâ, seksitiŋgâ teikkâ puočâ piäijoo iämádâhân. </p>
<p><em type="bold">Iämádâhpuoskân </em>kočoduvvoo puoskâ sulâstittee jienâ, mii šadda ko iämádâhân čoggâšum áimu purgán seeksi, nuuvtko onâččem ääigi olgos. Noomâst huolâhánnáá tot ij toolâ sistees haajâ teikkâ čuálikaasuid. </p>
<p><em type="bold">Iiđeederektio </em>lii penis erektio koccáádijn . Luuvâ lase erektiost suomâkielân. </p>
<p><em type="bold">Illáástem </em>uáivild rikoslaavâ mield tom, et nubbe olmooš páguttuvvoo jieškote-uvlágán seksual tavvoid viehâvääldi kevttimáin teikkâ uhkedmáin kevttiđ viehâvääldi. Illáástem lii meid tot, jis oonâš časkâm teikkâ tainâskâm ulmuin. Illáástem lii viehâväldirikos. </p>
<p><em type="bold">Impotent </em>lii puárásmum termâ, moin lii táválávt uáivildum almai, kiäst iä lah naavcah finniđ erektio. </p>
<p><em type="bold">Insest </em>lii seksual kontakt peerâjesânij (vanhim já párnáá teikkâ obij já viiljâi) kooskâ. Perruu vyeliahasijd párnáid čuoccâm insest lii párnái seksual ávhástâllâm. Insest lii Suomâst lavâttem. </p>
<p><em type="bold">Interseksualvuotâ </em>kovvee ulmuu, kiäst láá šoddâm roopâst sehe nisonân já almai táváliih suhâpele tobdomeerhah. </p>
<p><em type="bold">Intimvuotâ </em>uáivild persovnlii, aldaa já priivaat. </p>
<p><em type="bold">Jieijâsčaittâlem </em>uáivild vuáimálii (motomijn ulmuin tego págulii) haalu čäittiđ iärásáid almolávt jieijâs päljis roopâ teikkâ suhâorgaanijd. Motomijn tiilijn tággáár toimâ tiävdá rikkoos tobdomeerhâid. </p>
<p><em type="bold">Jienâruávásmem </em>uáivild rávásmemave mudo, kuás jienâst tábáhtuveh nubástusah. Talle eromâšávt oolgij jienâ šadda vyeligubbon já muttoo ko kuággum já jienâpoksâmeh šaddeh. Luuvâ lase jienâruáváásmist suomâkielân. 28.10.2019 </p>
<p><em type="bold">Jieštobdo </em>uáivild jieijâs árvuštâllâm já ibárdâs alnestis. Toh maggaar jieštobdo lii, mulsâšud sehe puorij já ahevis feeriimij mield. Jieštobdo ij lah ain siämmáálágán . Luuvâ lase jieštobdoost suomâkielân. </p>
<p><em type="bold">Jieštuđâttem </em>lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd. Luuvâ lase jieštuuđâtmist suomâkielân. </p>
<p><em type="bold">Jotelis kukkodâhšoddâm </em>uáivild jotelis kukkodâhšoddâm ääigi. Kaandâi jotelis kukkodâhšoddâm tábáhtuvá rávásmemave loppâkeččin. Nieidâin jotelis kukkodâhšoddâm tábáhtuvá távjá arâdub muddoost rávásmemavveest. </p>
<p><em type="bold">Kaattâmpiller </em>lii sárnumkielâ ettâmvyehi maajeeldestimpillerân. Tot lii talhâspyevtittâs, mii sirdá maneseelâ luovânem, mut ij koskâldut jo álgám čuávjum. Tot lii uáivildum tađe várás, jis čuávjum ij lah tuoivum já eres estim ij lah luhostum, om. ko kondom lii rottâsâm. Maajeeldestimpiller estimvyeimi ij lah siämmáá pyeri ko olmânáál kevttum kondom teikkâ merikoskâsii hormonal estim. Maajeeldestimpiller ij meidgin suoijâl seksitaavdâin . Luuvâ lase maajeeldestimist suomâkielân. </p>
<p><em type="bold">Kandâvuođâ </em>tuávádâh kiävttoo kaandâst tâi almast, kiäst iä lah onâččemfeeriimeh. </p>
<p><em type="bold">Kietân kesâččem </em>lii suomâkielâst synonyym jieštuuđâtmân. Tot lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd . Luuvâ lase jieštuuđâtmist suomâkielân. </p>
<p><em type="bold">Klamydia </em>lii seksitavdâ, mii šadda bakterist. Tot puáhtá njuámmuđ suoijiimettumis tohâmist já njälmiseeksist. Klamydianjuámmum selvâttem várás váldoo táválávt kužžâčááitus. Klamydia hoittájuvvoo antibiotijguin . Luuvâ lase klamydiast suomâkielân. </p>
<p><em type="bold">Klitoris </em>lii nissoon suhâorgaanij tobdoherkis uási. Tot lii kođos, mii lávdá vijđáht čuárbbeelijd, iämáduv pirrâs räi. Klitoris keeči lii uáinusist já tom puáhtá kuullâđ suormâiguin. Tot lii kužžârääigi paajaabeln siskeeb kunjopoksâmij ovtâstumsaajee st. Luuvâ lase klitorisist suomâkielân. </p>
<p><em type="bold">Kondom </em>lii lateksist teikkâ polyuretanist rahtum čuávjum estimtiŋgâ. Kondom kiässoo storgâsmum penis teikkâ seksisierâ oolâ. Kondom lii áinoo estimtiŋgâ, mii suoijâl čuávjum já seksitaavdâi vuástá. Meiddei nisonijn láá jieijâs kondomeh (keejâ nisonij kondom ). Luuvâ lase kondomist suomâkielân. </p>
<p><em type="bold">Kondylooma </em>lii papilloomavirus tovâttem seksitavdâ, mast šaddeh čivleh suhâorgaanijn. Virus puáhtá njuámmuđ suoijiimettumis onâččem, njälmiseeksi já kieđâi peht. Luuvâ lase kondyloomast suomâkielân. </p>
<p><em type="bold">Koskâldittum onâččem </em>uáivild onâččem joskâm ovdil siemâcirgám. Veikkâ onâččem lii koskâldittum, tast puáhtá čuávjuđ já uážžuđ seksitaavdâ. </p>
<p><em type="bold">Kuppa ađai syfilis </em>lii bakter tovâttem seksitavdâ, mii puáhtá njuámmuđ suoijiimettumis tohâmist já njälmiseeksist. Syfilis puáhtá aiccâđ vorrâčáittusist já tom puáhtá hoittáđ antibiotijguin . Luuvâ lase syfilisist suomâkielân. </p>
<p><em type="bold">Kuolah já kuolâpursâ </em>lii almai suhâorgaanij uási. Kuolâpuursâst láá kuolah já lasekuolah. Kuolâi pargon lii pyevtittiđ šovâttemseelâid já testosteron . Luuvâ lase kuolâin suomâkielân. </p>
<p><em type="bold">Kuáhtu </em>lii nissoon suhâorgaanij uási. Šohânâm manesellâ tarvan kuáhtusiäinán já šadda vávván. 28.10.2019 </p>
<p><em type="bold">Kuáškuttemvardem </em>uáivild iämáduv vardem eres ääigi ko mánusij ääigi. Tággáár vardem kočoduvvoo meid koskâvardemin . Luuvâ lase koskâkulgâmijn suomâkielân. </p>
<p><em type="bold">Kunjopoksâmeh </em>láá nissoon suhâorgaanij uási. Nisonijn láá ulggub já siskeeb kunjopoksâm eh. Luuvâ lase kunjopoksâmijn suomâkielân. </p>
<p><em type="bold">Lasekuolah </em>láá kuolâi ase alne já taid puáhtá aiccâđ suormâiguin kuldâlmáin. Kuolâin pyevtittum šovâttemseelah vyerkkejuvvojeh lasepálloid. </p>
<p><em type="bold">Lesbo </em>lii nissoon, kiäst láá erotliih, emotionalliih teikkâ/já seksualliih tobdoh siämmáá suhâpiälán, nissoon lii perustum nisonijn. </p>
<p><em type="bold">Lijkkuustem </em>lii tobdo, mii puáhtá šoddâđ, ko mottoom olmooš oro vuovâsin já kiäsutteijen. </p>
<p><em type="bold">Maajeeldestimpiller </em>lii talhâspyevtittâs, mii sirdá maneseelâ luovânem, mut ij koskâldit jo álgám čuávjum. Tot lii uáivildum kevttuđ, jis ij tuáivu čuávjum já eres estim ij lah luhostum, om. ko kondom lii ráigánâm. Maajeeldestimpiller estimvyeimi ij lah siämmáá pyeri ko olmânáál kevttum kondom teikkâ merikoskâsii hormonal estim. Maajeeldestimpiller ij meidgin suoijâl seksitaavdâin . Luuvâ lase maajeeldestimist suomâkielân. </p>
<p><em type="bold">Manejoođáán teikkâ manepoccee </em>lii šoddâdemorgaanáid kullee roppâuási. Ton peht maneráávsást luovânâm manesellâ jotá kuáhtun. </p>
<p><em type="bold">Maneráávsáh </em>láá nissoon suhâorgaanij uási. Maneráávsái pargo lii pyevtittiđ maneseelâid já estrogenijd. Luuvâ lase maneráávsáin suomâkielân. </p>
<p><em type="bold">Manesellâ </em>lii nissoon suhâsellâ, mii luovvân maneráávsáin ohtii máánust, ko mánusiih láá álgám. Jis šovâttemsellâ šoovât maneseelâ, te čuávjum álgá. </p>
<p><em type="bold">Maneseelâ šohânem </em>uáivild tábáhtus, mast šovâttemsellâ tiäivá maneseelâ já šoovât tom. </p>
<p><em type="bold">Maŋanâm siemâcirgám </em>uáivild tom, et almast lii ain teikkâ távjá vädisvuođah uážžuđ siemâcirgám. Mii peri puácuvuođâid, psykologlâš suijâ, tálhudem teikkâ uáivádittee amnâseh pyehtih vaiguttiđ já vádásmittiđ siemâcirgám šoddâm. Maŋanâm siemâcirgám lii čuolmâ talle, ko tot hettee seeksi. Ääši kannat kieđâvuššâđ tuáhtáráin teikkâ seksualravviittuvâst. </p>
<p><em type="bold">Maŋalâsorgasmeh </em>uáivild nisonijn maaŋgâid orgasmijd, moh puátih maŋaluvâi. </p>
<p><em type="bold">Masturbistem </em>lii synonym jieštuuđâtmân. Tot lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd . Luuvâ lase jieštuuđâtmist suomâkielân. </p>
<p><em type="bold">Mánusâšpaje </em>lii äigipaje, mii álgá vuosmui mánusij peeivi rääjist já nohá čuávuvái mánusij vardem älgimpiäiván. Mánusâšpaje kukkodâh rievdâd ulmust ulmui, táválávt tot pištá 23-35 peeivi. Luuvâ lase mánusâšpaajeest suomâkielân. 28.10.2019 </p>
<p><em type="bold">Mánusâšpoovčâs </em>uáivild pohčâsijd, moh iteh mánusij ääigi. Pohčâseh šaddeh távjá kuáhtu kiäsádâtmist. Mánusâšpohčâsijd puáhtá tipšo đ. Luuvâ lase mánusâšpohčâsijn suomâkielân. </p>
<p><em type="bold">Mánusij sirdem </em>uáivild mánusij äigimudo sirdem. Mánusiih pyehtih sirduđ tuáhtár meridem reeseepttalkkâsijguin (mánusij sirdempillereh) teikkâ hormonal estimpyevtittâsâin, tego estimpillerijguin. Luuvâ lase mánusij sirdemist suomâkielân. </p>
<p><em type="bold">Mánusâšvardem </em>uáivild kuáhtu šlijvease luovânem já toos lohtâseijee vardem iämáduv peht mánusij ääigi. Luuvâ lase mánusâšvardemist suomâkielân. </p>
<p><em type="bold">Mánusiih </em>uáivildeh vardem, mii šadda kuáhtu šlijvease uuđâsmmist, já mii pištá 2-8 peeivi. Mánusiih älgih nieidâin rávásmemavveest 10-16 ihásâžžân . Luuvâ lase mánusijn suomâkielân. </p>
<p><em type="bold">Mánukoppâ </em>lii silikonist teikkâ luándukumist rahtum mánusâšsy eji. Luuvâ lase mánukoopâst suomâkielân. </p>
<p><em type="bold">Menkat, mensut, moonikset </em>láá suomâkielâst synonymeh mánusijd. Toh uáivildeh vardem, mii puátá kuáhtu šlijvease uuđâsmmist, já mii pištá 2-8 peeivi. Mánusiih älgih nieidáin rávásmemavveest 10-16 ihásâžžân . Luuvâ lase mánusijn suomâkielân. </p>
<p><em type="bold">Minipillereh </em>lii čuávjum estimvyehi, mii váldoo njäälmi peht. Toh tuálih sistees tuše fiskisráksáhormon. Minipillereh iä suoijâl seksitaavdâin . Luuvâ lase minipillerijn suomâkielân. </p>
<p><em type="bold">Monogamia </em>uáivild oovtânajâlâšvuođâ teikkâ parâkoskâvuođâ, mast ulmust lii tuše ohtâ kyeimi. </p>
<p><em type="bold">Nävli </em>ađai penis lii almaa suhâorgaan . Luuvâ lase penisist suomâkielân. </p>
<p><em type="bold">Nissoon ejakulaatio </em>uáivild motomijn nisonijn tábáhtuvvee vuoččuu purgám kihtâšume teikkâ orgasm ääigi. Uási kolgosist vuáčču ráávsáin, moh láá kužžâuálist. Kolgosist iä lah suhâseelah. </p>
<p><em type="bold">Nisonij kondom </em>lii nissoon estimtiŋgâ, moin uážžu syeje čuávjum já seksitaavdâi vuástá. Tot piäijoo iämáduv sii sâ. Luuvâ lase nissoon kondomist. </p>
<p><em type="bold">Nieidâcuozzâ </em>lii riegislágán teikkâ máánusiirpi hámásâš čonâskođosjorme iämáduv rääigi siskiibeln . Luuvâ lase nieidâcuozâst suomâkielân. </p>
<p><em type="bold">Nieidâvuođâ </em>tuávádâh kiävttoo nieidâst tâi nisonist, kiäst iä lah onâččemfeeriimeh. </p>
<p><em type="bold">Njamah </em>láá roppâuási. Njammain láá iänáážin ráksákođoseh, vuojâkođoseh já čonâskođo seh. Luuvâ lase njammain suomâkielân. </p>
<p><em type="bold">Njammaliivih </em>lii liškepiivtâs, mii tuálá já hämmee njammaid . Luuvâ lase njammaliivij hahâmist suomâkielân. </p>
<p><em type="bold">Njammakeeji </em>lii kuávdoo njama já lii koskâttuvâi alanâm. Njammakeeji pirâstit liškevijđodâh, mii kočoduvvoo suomâkielân <span type="quote" xml:lang="sme">"njammašiljon"</span>. </p>
<p><em type="bold">Njavkkâmseksi </em>puáhtá merhâšiđ jieškote-uv soojij kuoskâttem já kuoskâttâllâm roopâst. Ton ulmen lii távjá seksual navdâšem adelem já feerim. Kuoskâttiđ puáhtá ovdâmerkkân kieđâiguin teikkâ ubâ roppáin. Puáhtá jurdâččiđ, et petting, ovdâleikkâ já suormâseksi kuleh njavkkâmseeksi vuálá. 28.10.2019 </p>
<p><em type="bold">Njulčásmittemvuoidâs </em>uáivild pyevtittâs, mii keeppid koosâ ovdâmerkkân šlijveaaseest. Tom puáhtá kevttiđ iššeen tohâmist teikkâ jieštuuđâtmist. Njulčásmittemvuoidâs puáhtá uástiđ apteekist já purrâmâškaavpijn. </p>
<p><em type="bold">Njälmiseksi </em>uáivild suhâorgaanij kihtâlem já njavkkâm njalmijn. </p>
<p><em type="bold">Njälmiseksisyeji </em>lii seksitaavdâi estimvyehi, mon puáhtá kevttiđ pottârääigi teikkâ nissoon suhâorgaanij syeijin njälmiseeksi ääigi. Njälmiseksisyeje puáhtá rähtiđ kondomist, uástiđ apteekist teikkâ seksitiŋgâkäävpist. </p>
<p><em type="bold">Ohtuuorroo </em>lii olmooš, kii ij lah naaijâmlittoost, aassâmlittoost teikkâ eres fastâ parâkoskâvuođâst. </p>
<p><em type="bold">Onâččem </em>uáivild tom, et puočâ teikkâ seksipiergâs piäijoo kunjon teikkâ pottârááigán . Luuvâ lase oonâšmist suomâkielân. </p>
<p><em type="bold">Ooraalseksi </em>uáivild suhâorgaanij njavkkâm njalmijn. Tast ij pyevti čuávjuđ, mut tast pyehtih njuámmuđ seksitaavdah. </p>
<p><em type="bold">Orgasm </em>teikkâ paccâm lii navdâšem já pyeritile tobdo, mon puáhtá finniđ ovdâmerkkân jieštuđâttem, njälmiseeksi, kietâseeksi teikkâ onâččem ääigi. </p>
<p><em type="bold">Orthoreksia </em>lii hemâdâs, mij lohtâs puurâdmân. Orthoreksian puosâškuáttám ulmust lii páágu sulâstittee tárbu puurrâđ tiervâslávt. Orthoreksiast puáhtá puárániđ. </p>
<p><em type="bold">Ovdâkuáškánjâš </em>uáivild kildee vuoččuu, mii puátá kihtâšume ääigi penis keejist, kužžâuáli rääigist. Ovdâkuáškánjâš ulmen lii njulčásmittiđ penis onâččem ääigi. Ovdâkuáškánjâsâst pyehtih leđe šovâttemseelah. </p>
<p><em type="bold">Ovdâleikkâ </em>lii toimâ, mii lasseet seksual kihtâšumvuođâ já himo. Ovdâleikkâ puáhtá anneeđ sistees ovdâmerkkân saanijd, kejâstuvâid, lihâstuvâid, njavkkâm teikkâ cummâluššâm. Kihtâšum lii seksual navdâšem tááhust tehálâš. </p>
<p><em type="bold">Ovdânähki </em>lii penis pajemus já lihâdeijee uási, mii luávdá ollásávt teikkâ mottoom uási nävliuáiv ist. Luuvâ lase ovdânäähkist suomâkielân. </p>
<p><em type="bold">Ovtâstittum estimtablet </em>lii čuávjum hormonal estimvyehi, mii váldoo piäiválávt njäälmi peht. Tot tuálá sistees kyehti eresmuđusii hormon. Ovtâstittum estimtableteh iä suoijâl seksitaavdâin . Luuvâ lase ovtâstittum estimtabletijn suomâkielân. </p>
<p><em type="bold">Ovulaatio </em>uáivild maneseelâ luovânem maneráávsáin. Ovulaatio tábáhtuvá suullân ohtii máánu st. Luuvâ lase ovulaatiost suomâkielân. </p>
<p><em type="bold">Panseksual </em>lii olmooš, kiän erotliih, emotionalliih teikkâ/já seksual tubdâmušah pyehtih čuoccâđ nubbijd ulmuid sii suhâpeeleest teikkâ suhâpelettesvuođâst huolâhánnáá. 28.10.2019 </p>
<p><em type="bold">PAPA-iskos </em>uáivild pođoisellâiskos, mii tahhoo nisonáid. Čááitus váldoo iämáduv vuáđust já kuáhtu njäälmist. Čáitusväldim puáhtá tubduđ smavvâ capciittâhhân čuávjivuáđust. PAPA-čáittus ij táválávt taarbâš väldiđ vuálá 20-ihásijn . Luuvâ lase papačáittusist suomâkielân. </p>
<p><em type="bold">Parâkoskâvuotâ </em>lii kyevtikoskâsâš koskâvuotâ, mii vuáđuduvá kieresvuotân já seksualvuotân. </p>
<p><em type="bold">Pedofil </em>lii paijeel 16-ihásâš olmooš, kiän seksual kiddiistume jo-uv fantasiai teikkâ tavoi tääsist čuácá vuosâsaajeest vuálá rávásmemahasijd párnáid. </p>
<p><em type="bold">Penetraatio </em>uáivild siisâ uigâm. Távjá penetraatio meerhâš iämádâhonâččem. </p>
<p><em type="bold">Penis </em>lii almaa suhâorgaan. Luuvâ lase penisist suomâkielân. </p>
<p><em type="bold">Pirrâčuopâdem </em>lii Suomâst talhâstieđâlâš toimâ. Táválávt toin tivoduvvoo kaandâi čovgâ ovdânähki. Nieidâi pirrâčuopâdmân ij lah Suomâst talhâstieđâlâš aggâ, tanen ton olášuttem lii laavâst kieldum. </p>
<p><em type="bold">PMS-tavdâmeerhah (premenstrual syndrom) </em>uáivild tavdâmeerhâid, moh šaddeh ovdil mánusijd. Taah tavdâmeerhah pyehtih leđe ovdâmerkkân paddâm, vaibâsvuotâ, erduuvuotâ, čuávjivuáđu- já čielgipohčâseh, uáivipoovčâs, liškevááduh já njamai herkkivuot â. Luuvâ lase PMS-tavdâmeerhâin suomâkielân. </p>
<p><em type="bold">Polyamoria </em>teikkâ maŋgâkoskâvuotâtile lii oovtâst soppum tääpi, mii vuáđuduvá ohtâsii ibárdâsân leđe romantlijn, intim já/teikkâ seksual koskâvuođâin maŋgáin ulmuin siämmáá ääigi. </p>
<p><em type="bold">Polygamia </em>uáivild maŋgânajâlemvuođâ. Motomijn kulttuurijn já riijkâin lii ärbivyehin já lavâlâš, et láá eenâb naaijâmkyeimih. </p>
<p><em type="bold">Porno </em>čáittá seeksi já pietittemesvuođâ. Porno ulmen lii kihtâliđ keččee. Pornoloostâ vyebdimaherääji lii 15 ihheed já pornovideo 18 ihheed. </p>
<p><em type="bold">Prostituutio </em>uáivild maaŋgâmuđusij seksual tavoi vyebdim sajanmäksim vuástá. Tot ij lah Suomâst rikosriävtálávt ráŋgášemvuálásâš taho. Seeksi uástim teikkâ uástim keččâlem vuálá 18-ihásijn lii rikos. Ovdâsvástádâs lii ain ulmust, kii uástá seeksi vyeliahasijn. </p>
<p><em type="bold">Pubertet </em>lii synonym sáánán rávásmemahe. Tot lii šoddâm- já ovdánemmuddo nuorâvuođâst. Rávásmemahe vuálgá joton hormonal nubástusâi keežild. Tot álgá jieškote-uv nuoráin uáli eres ääigi. Luuvâ lase rávásmumeavveest suomâkielân. </p>
<p><em type="bold">Rávásmemahe </em>lii šoddâm- já ovdánemmuddo nuorâvuođâst. Rávásmemahe vuálgá joton hormonal nubástusâi keežild. Tot álgá jieškote-uv nuoráin uáli eres ääigi. Luuvâ lase rávásmumeavveest suomâkielân. </p>
<p><em type="bold">Rähisvuotâ </em>lii tobdo, mii puáhtá čyecciđ jieškote-uvlágán aššijd teikkâ ulmuid. </p>
<p><em type="bold">Ruŋkkam </em>lii suomâkielâst synonyym jieštuuđâtmân. Ruŋkkam lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd . Luuvâ lase jieštuuđâtmist suomâkielân. </p>
<p xml:lang="nob"><em type="bold">S </em>28.10.2019 </p>
<p><em type="bold">Sadomasokism </em>(SM) lii seksual toimâ, moos pyehtih lohtâsiđ ovdâmerkkân roolisierah, vuálánittem, čoonnâm já povčâgitmist navdâšem. Toimâ kalga ain vuáđuduđ ohtâsii haalun já sopâmušân já lii tehálâš, et kuábáš-uv uásipeeli tubdâv, et suoi navdâšává. </p>
<p><em type="bold">Seksi </em>uáivild eresmuđusijd aašijd ulmuid. Tot puáhtá leđe toimâ, jurduuh tâi tobdoh, moh tovâtteh seksual pyeritile, navdâšem já kihtâšume (ovdâmerkkân jieštuđâttem, kuoskâttâllâm, cummâluššâm, onâččem já njavkkâmseksi). </p>
<p><em type="bold">Seksi-išepiergâs </em>lii tiŋgâ, mii kiävttoo seeksist. Seksi-išepiergâseh išedeh meid talle, jis jieijâs seksualvuođâ olášuttem lii estum ovdâmerkkân monnii toimânaavcâ raijiittâs keežild. Seksipiergâsist já seksi-išepiergâsist ij lah távjá iäru já koččâmâš lii siämmáin pyevtittâsâin. </p>
<p><em type="bold">Seksisierah </em>láá jieškote-uvlágán tiiŋgah já piergâseh, moh láá vuávájum hitruuvuođâ tiet jieštuuđâtmân já tohâmân sehe seksisierâdmân. Seksitiiŋgah láá ovdâmerkkân dildo, vibraattor já tahoiämádâh. </p>
<p><em type="bold">Seksitaavdah </em>láá bakterij teikkâ virusij tovâttem puácuvuođah. Toh pyehtih njuámmuđ suoijiimettumis seeksist, jis tot lii jo ovdeláá oovtâ uásipiälán njuámmum. Seksitaavdâin puáhtá suojâliđ jieijâs nuuvt et kiävttá kondom teikkâ njälmiseksisyeje . Luuvâ lase seksitaavdâin suomâkielân. </p>
<p><em type="bold">Seksitavdâtestâ </em>uáivild ovdâmerkkân kužžâ- já vorrâčáittus já ton tutkâm laboratoriost seksitaavdâi väärild. Teestah tahhojeh tiervâsvuotâsajattuvâin, suhâpelitaavdâi poliklinikijn já priivaat tuáhtársajattuvâin. Motomijn tiilijn meiddei pääihist testam lii máhđulâš. Luuvâ lase seksitavdâtestaamist suomâkielân. </p>
<p><em type="bold">Seksipiergâseh </em>láá jieškote-uvlágán tiiŋgah já piergâseh, moi ulmen lii išediđ jieštuuđâtmist já tohâmist sehe seksisierâdmist. Seksitiiŋgah láá ovdâmerkkân dildo, vibraattor já tahoiämádâh. </p>
<p><em type="bold">Seksualidentitet </em>lii ovtâskâs ulmuu uáinu jieijâs seksualvuođâst. Seksualidentitet riävdá já hámmášuvá ubâ eellim ääigi. <em type="bold">seksuallâš aktivlâšvuotâ </em>kovvee seksual jurduid, tobdoid já seksual lattim. Aktivlâšvuotâ-sääni puáhtá uáivildiđ tai aašij mere tiätu muddoost ulmuu elimist. Seksuallâš aktivlâšvuotâ riävdá ulmust ulmui já ubâ eellim ääigi. </p>
<p><em type="bold">Seksuallâš haalu </em>uáivild haalu finniđ seksual pyeritile já navdâšem. </p>
<p><em type="bold">Seksuallâš haluttesvuotâ </em>uáivild seksuallâš haalu uccevuođâ teikkâ váilum ollásávt, ovdâmerkkân ko olmooš ij haalijd seeksi já ana tom čuolmân. Áášán puáhtá uuccâđ čuávdus tuáhtárist teikkâ seksualravviittuvâst. </p>
<p><em type="bold">Seksuallâš pyereestvaijeem </em>uáivild tuđâvâšvuođâ jieijâs suhâpiälán já seksualvuotân. Seksuallâš pyereestvaijeem uáivild tom, et ulmust lii máhđulâšvuotâ porgâđ tienuuvt ko sunjin olssis oro pyeremussân. </p>
<p><em type="bold">Seksuallâš ávhástâllâm </em>meerhâš saavâid teikkâ tooimâ, mii ij lah hiäivulâš nuorâ ahetásásii (psyyke tääsi) seksualovdánmân já tot povčâgit nuorâ jiegâlávt teikkâ fyysilávt. Ávhástâllâm puáhtá tábáhtuđ muáđuluvâi, puhelin teikkâ internet peht. Ávhástâllâm ij ain toolâ sistees tom, et uhre já ávhástellee teivâv fyysilávt. </p>
<p><em type="bold">Seksuallâš hyenes kohtâlem </em>puáhtá leđe ovdâmerkkân äštim, čovgiittem, laiđiistâllâm, skiäŋkkum teikkâ páguttem tohâmân, njälmiseeksin teikkâ cummâlušmân. Hyenes kieđâvušmân kuleh meid seeksin lohtâšuvvee ašij keččâmân teikkâ kuldâlmân páguttem, páguttem kuoskâttâllâđ jieijâs teikkâ nube teikkâ viehârâs kuoskâttâllâm. 28.10.2019 </p>
<p><em type="bold">Seksuallâš ohtâvuotâ </em>uáivild oovtâst ovttáin teikkâ eenâb ulmuiguin feerejum já olášuttum seeksi. Luuvâ lase seeksist suomâkielân. </p>
<p><em type="bold">Seksual luávkkám </em>lii taho, mii povčâgit tavo čuosâttâhhân šoddâm ulmuu olmooš-, jiešmeridem- teikkâ seksualvuoigâdvuođâid. Tavo čuosâttâhhân puáhtá karttâđ páárnáš, nuorâ, rävisolmooš teikkâ elilâm olmooš suhâpeeleest sorjohánnáá. Seksual luávkkám ij veltihánnáá teevdi rikkoos tobdomeerhâ, veikkâ taho sáttá atâštiđ tâi luávkkáđ čuosâttâhhân šoddâm ulmuu, teikkâ sun puáhtá anneeđ tom veerrin. </p>
<p><em type="bold">Seksuallâš sundâšume </em>kovvee tom, kiän ulmust olmooš lii kiddiistum erotlávt, emotionallávt teikkâ seksuallávt. Seksuallâš sundâšume lii muttuuhánnáá jiešvuotâ kidâ šoddâm rääjist. Juáháš puáhtá jieš miäruštâllâđ teikkâ kyeđđiđ miäruštâlhánnáá jieijâs seksualidentitet. </p>
<p><em type="bold">Seksualravvim </em>lii stivrim já ravvim aašijn, moh kuleh seksualvuotân. Seksualravvim siskeeld táválávt 1-5 savâstâllâmkerdid. </p>
<p><em type="bold">Seksualvuoigâdvuođah </em>tuálih sistees sehe vuoigâdvuođâid já kenigâsvuođâid seksualvuođâst. Vuoigâdvuođah kyeskih puohahasijd suhâpeeleest, liškeiivnest, seksual sundâšuumeest já tiervâsvuotâtiileest sorjohánnáá. Luuvâ lase seksualvuoigâdvuođâin suomâkielân. </p>
<p><em type="bold">Seksualrikos </em>uáivild seksual jiešmeridemvuoigâdvuođâ vahâgittee tavo, mii lii juohhum ráŋgášemvuálásii tavo luokan Suomâ laavâst. Seksualrikoseh miäruštâllojeh rikoslaavâ 20. lovvoos t. Luuvâ lase rikoslaavâst suomâkielân. </p>
<p><em type="bold">Seksualvuotâ </em>lii ulmuu vuáđujiešvuotâ, mon ij pyevti sierriđ ulmuu eres lattiimist. Seksualvuotân kuleh eereeb iärrás suhâpeeli, seksual sundâšume, lasanem já suhâpeliroolih . Keejâ video seksualvuođâst. </p>
<p><em type="bold">Seksualterapia </em>meerhâš savâstâllâmiše seeksin já seksualvuotân lohtâšuvvee aašijn. Seksualterapia tuálá sistees maŋgâ terapiakeerdi. Terapian puáhtá ucâliđ jiečânávt teikkâ tuáhtár puáhtá laiđiđ toho ovdâmerkkân sorjovâšvuođâ tovâtteijee seksičuolmâi keežild. </p>
<p><em type="bold">Seksualtiervâsvuotâ </em>lii tot uásisyergi ulmuu tiervâsvuođâst, mii kulá seksualvuotân já seeksin. </p>
<p>Seksualtiervâsvuotâ ráhtášuvá ubâ eellim ääigi lavhij mield. Tot uáivild almajin ja nisonin rávásmum já ovdánem sehe jieijâs já nuubij árvuštem já suojâlem. Seksualtiervâsvuođâ tááhust lii siämmáá tehálâš iberdiđ, kuás kalga ucâliđ tuáhtárân rávásmemave čuolmâi tiet, ko mättiđ suojâliđ jieijâs seksitaavdâi vuástá.</p>
<p><em type="bold">Selibat </em>uáivild tile, mast olmooš kiäldádât seeksist teikkâ jieškote-uvlágán seksual tavoin. Selibat puáhtá pišteđ maaŋgâkukkosijd aaigijd. </p>
<p><em type="bold">Sexting </em>uáivild seksual kuuvij, videoi já viestâi vuolgâttem ovdâmerkkân moobilpiergâsijguin . Luuvâ lase seksiviestâin suomâkielân. </p>
<p><em type="bold">Siemâcirgám </em>uáivild siemâkolgos cirgásem penisist. Siemâkolgos puáhtá siskeldiđ šovâttemseelâid, moh pyehtih šovâttiđ maneseelâ já čuávjum puáhtá älg iđ. Luuvâ lase siemâcirgomist suomâkielân. </p>
<p><em type="bold">Siepah </em>uáivildeh suhâorgaanij liškekuolgâid, moh šodâškyeteh rávásmemavveest já suojâleh suhâorgaanij liške já šlijvease. </p>
<p><em type="bold">Sooloseksi </em>lii synonym jieštuuđâtmân. Tot lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd . Luuvâ lase jieštuuđâtmist suomâkielân. 28.10.2019 </p>
<p><em type="bold">Spanking </em>lii liške tuáškum kuámmiráin teikkâ moinnii tiŋgáin seksual kihtâlem teikkâ kihtumvuođâ lasettem várás. Toos kalga leđe puoh uásipeelij mietâmuš já oovtâst soppum njuolgâdusah. </p>
<p><em type="bold">Sperma teikkâ siemâkolgos </em>lii vuočâ, mii siskeeld šovâttemseelâid, já toh cirgás siemâcirgám ääigi penis kužžâuálist. Sperma ana sistees sehe šovâttemseelâid já kupâlâsráávsást já ovdâráávsást vuoččum kolgosijd . Luuvâ lase siemâkolgosist suomâkielân. </p>
<p><em type="bold">Spermisid </em>lii čuávjum kemiallâš estimvyehi. Ton estimvyeimi lii hyeni ige tot kolgâččii kuássin kevttuđ ohtuu, mut ain oovtâst motomáin eres estimvuovvijn, tego kondomáin . Luuvâ lase estimsuuptâst suomâkielân. </p>
<p><em type="bold">Spiiraal </em>lii uccâ, t-puustuv hámásâš tiiŋgâš, mon tuáhtár piäjá kuáhtun čuávjum estim várás. Spiiraal ij suoijâl seksitaavdâi vu ástá. Luuvâ lase estimspiralijn suomâkielân. </p>
<p><em type="bold">Sterilisaatio </em>lii pisovâš čuávjum estimvyehi. Sehe almaid já nisonijd puáhtá sterilistiđ. Sterilisaatio ij vaaigut hormonpyevtitmân, seksual haalun teikkâ seeksin. </p>
<p><em type="bold">Suhâpele tivvoom </em>uáivild, et olmooš tivo šoddâmääigi sunjin miäruštâllum, puástuhin feerejum suhâpele, vâi tot västidičij jieijâs suhâpeli-identitet. Taas pyehtih kuullâđ noomâ nubásmittem, juuridlii suhâpele nubásmittem sehe jieškote-uvlágán roopâ talhâstieđâliih tipšoh. </p>
<p><em type="bold">Suhâpele tivvoomtipšo </em>uáivild tom, et olmooš uážžu talhâstieđâlii iše šoddâmääigi miäruštâllum suhâpele tivomân, vâi tot västid ulmuu jieijâs feerim suhâpeli-identitetist. </p>
<p><em type="bold">Suhâpeeli </em>lii ulmui jiešvuotâ. Ovtâskâs olmooš puáhtá miäruštâllâđ suhâpeelees ovdâmerkkân biologia teikkâ persovnlâš feerim uáinust. Juáháš feeree suhâpeeles jieijâs vyevi mield. </p>
<p><em type="bold">Suhâpeli-identitet </em>lii ulmuu uáinu jieijâs suhâpeeleest. Suhâpeli-identitet lii individuallâš. </p>
<p><em type="bold">Suhâpeliorgaaneh teikkâ genitaleh </em>láá organeeh , moh távjá lohtâseh seksualvuotân teikkâ lassaanmân. Suhâorgaaneh láá ovdâmerkkân iämádâh ađai vagina, kunjopoksâmeh, kuáhtu, penis já kuolah. </p>
<p><em type="bold">Suhâpelitaavdah </em>láá bakterij teikkâ virusij tovâttem puácuvuođah, moh njuámuh suoijiimettumis seeksist. Tondiet taah puácuvuođah kolgâččii-uv kočoduđ seksitavdân. Seksitaavdâin puáhtá suojâliđ jieijâs ko kiävttá kondom teikkâ njälmiseksisyeje . Luuvâ lase seksitaavdâin suomâkielân. </p>
<p><em type="bold">Suhâsellâ </em>uáivild lassaanmân spesialistum seelâid. Ulmuin suhâseelah láá manesellâ (nisoneh) já šovâttemsellâ (almaah). </p>
<p><em type="bold">Suormâtuđâttem </em>uáivild ovdâmerkkân suhâorgaanij njavkkâm já kihtâlem suormâiguin. </p>
<p><em type="bold">Syejiaherääji </em>lii termâ, mii uáivild lahârähtei asâttem aherääji. Syejiaherääjih láá kyehti: 16 ihheed já 18 ihheed. Toi ulmen lii suojâliđ vyeliahasijd nuorâid seksual tavoin, moh sättih leđe varâliih sii seksual šoddâmân já ovdánmân . Luuvâ lase syejiaherääjist suomâkielân. </p>
<p><em type="bold">Šlijvease </em>uáivild jieškote-uv orgaanij já vuovdâi sisâase luávdee kođoskeerdi. Njuuneest, njäälmist, peeljist, pottârääigist já iämáduvâst lii šlijvease. </p>
<p><em type="bold">Šovâttemseelah </em>láá almaa suhâseelah. Jis šovâttemsellâ šoovât maneseelâ, te čuávjum álg á. Luuvâ lase šovâttemseelâin suomâkielân. 28.10.2019 </p>
<p><em type="bold">Terska </em>ađai puojâ uáivi uáivild penis uáivi. Kuávdoo puojâ uáivi lii kužžâräigi, mast kužžâ já siemâkolgos kolgá olgos. Puojâ uáivi lii távjá herkki kuoskâtmân . Luuvâ lase terskaast suomâkielân. </p>
<p><em type="bold">Tippur </em>lii bakter tovâttem seksitavdâ, mii puáhtá njuámmuđ suoijiimettumis tohâmist, njälmiseeksist já seksitiiŋgâi peht. Tippur áiccoo seksitavdâteestâ vuáđuld já tot hoittájuvvoo antibiotijguin. Luuvâ lase tippurist suomâkielân. </p>
<p><em type="bold">Torvoseksi </em>siskeeld tooimâid já tavoid, moi čuávumuššân iä njuámu seksitaavdah teikkâ main ij pyevti čuávju đ. Luuvâ lase estimist suomâkielân. </p>
<p><em type="bold">Transgender </em>lii olmooš, kiän suhâpeeli lii jieijâslágán almaivuođâ já nissoonvuođâ ovtâstume. Transgender puáhtá tubdâđ jieijâs suhâpelittemmin teikkâ maŋgâ- teikkâ eressuhâpiälásâžžân. Sun iälá almaivuođâ já nissoonvuođâ rääji alne, kooskâst teikkâ ulguubeln. </p>
<p><em type="bold">Transolmooš </em>lii almostuávádâh ulmui, kiän suhâpeli-identitet teikkâ suhâpele olgospyehtim spiehâst ton suhâpiälán lohtum vuárdámušâin, moos sun lii šoddâmmuddoost miäruštâllum. </p>
<p><em type="bold">Transsuhâpelivuođâst </em>lii koččâmâš suhâpele feerimist tienuuvt, et šoddâmmuddoost miäruštâllum suhâpeeli ij oro uápisin. Transsuhâpiälásii ulmuu suhâpeli-identitet puáhtá leđe almai, nissoon teikkâ maidnii muide. </p>
<p><em type="bold">Transvestisâšvuotâ </em>uáivild ulmuu, kiäs kulá ennuv sehe almaivuotâ já nissoonvuotâ. Transvestit tobdá táválávt šoddâmist miäruštâllum suhâpele uápisin, mut haalijd koskâttuvâi vuáijuđ nube suhâpele roolin, ovdâmerkkân lattiimáin já pihtâsijguin. </p>
<p><em type="bold">Tumputtaminen </em>lii seksual navdâšem adelem olssis ovdâmerkkân kuoskâttâlmáin roopâ já suhâorgaanijd. Luuvâ lase jieštuuđâtmist suomâkielân. </p>
<p><em type="bold">Urolog </em>lii tuáhtár, kii lii spesialistum almai já nisonij manemušâi já kužžâolij sehe almai suhâorgaanij puácuvuođâi tutkâmân já tipšomân. </p>
<p><em type="bold">Vagina </em>lii synonym iämádâhân. Tot lii nissoon suhâorgaanij pocceelágán já tekkiis uási, mij ovtâstit olgoldâs suhâpeliorgaanijd já kuáhtu . Luuvâ lase iämáduvâst suomâkielân. </p>
<p><em type="bold">Vaginism </em>lii iämádâhčarviittâh, mast nissoon čuárbbelvyeliteehijn já iämáduvâst láá tátuttes čarviittuvah. Iämádâhčarviittâh puáhtá tubduđ ovdâmerkkân tohâmist, jieštuuđâtmist teikkâ gynekologlii tutkâmist. Luuvâ lase vaginismist suomâkielân. </p>
<p><em type="bold">Ostum seksi </em>lii seeksi jieškote-uvlágán tavoi lonottem ruttân teikkâ eres ovdâdâssáid, ovdâmerkkân pihtâsáid teikkâ uáivádittee amnâsáid. Seeksi uástim vuálá 18-ihásijn teikkâ uástim keččâlem lii rikos. </p>
<p><em type="bold">Veškispiiraal </em>lii uccâ, t-puustuv hámásâš tiiŋgâš, mon tuáhtár piäjá kuáhtun . Luuvâ lase veškispiralist suomâkielân. 28.10.2019 </p>
<p><em type="bold">Vibraattor </em>lii sporijdeijee seksitiŋgâ. Vibraattoreh láá maaŋgâlágáneh. </p>
<p><em type="bold">Vielgiskulgâm </em>lii vielgis kolgos, mii kolgá iämáduv šlijveaaseest já kuáhtučiäppát ráávsáin. Tot iššeed toollâđ iämáduv šlijvease oornigist já tiervâsin . Luuvâ lase vielgiskolgosist suomâkielân. </p>
<p><em type="bold">Vises peeivih </em>uáivildeh taid mánusâšpaje peeivijd, kuás nisonist ij lah teoriast máhđulâšvuotâ čuávjuđ. Vises peeivih iä lah lyetittettee čuávjum estimvyehi, tanen ko eromâšávt nuorrân ovulaatio puáhtá tábáhtuđ mon mánusâšpaje muddoost p eri. Luuvâ lase vises peeivijn suomâkielân. </p>
<p><em type="bold">Vulva </em>lii nomâttâs nissoon olgoldâs suhâpeliorgaanáid tego kunjopoksâmáid, klitorisân já iämáduv rááigán. </p>
<p><em type="bold">Vulvodynia </em>lii povčâstile, mii tiättoo nissoon suhâorgaanijn. Tot puáhtá čuágguđ, ilâštiđ já suhâorgaaneh pyehtih leđe heerkih . Luuvâ lase vulvodyniast suomâkielân. </p>
</body></document>
