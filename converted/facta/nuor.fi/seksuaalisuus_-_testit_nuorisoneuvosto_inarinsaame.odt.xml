<document xml:lang="smn" id="no_id"><header><title>Testâ - Seksualvuotâ</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2021</year><wordcount>2397</wordcount><conversion_status type="standard"/><availability><license type="standard"/></availability><multilingual/><origFileName>seksuaalisuus - testit nuorisoneuvosto_inarinsaame.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p type="title" xml:lang="est">Teestah</p>
<p>Lii-uv ahheev? Teevdi teestâ! Tun puávtáh meid iävtuttiđ mijjân macâttâsluámáttuvváin, magarijd teestâid tun halijdiččih tevdiđ.</p>
<p>Teestah láá jurgâlusah MLL nuorâineeti teestâin  https://www.nuortennetti.fi/osallistu/testit/</p>
<p>Teemah já fáádáh:</p>
<p>Seksualvuotâ</p>
<p>Ulmui koskâvuođah</p>
<p>Mielâ já roppâ</p>
<p type="title">Lii-uv seksualvuotâ uápis vâi suhâpeleh siähálâs? -testâ</p>
<p type="title">1. Mii čuávuváin ij lah seksual sundâšume kovvejeijee sääni?</p>
<p type="title" xml:lang="vep">a. Homo</p>
<p type="title" xml:lang="isl">b. Bi</p>
<p type="title" xml:lang="eng">c. Esbo</p>
<p>Esbo lii kaavpug Maadâ-Suomâst Helsigist naaburist (tiättoo meid noomáin Espoo).</p>
<p type="title">2. Aseksual olmooš tobdá seksuallii kiäsuttem</p>
<p>a. Puohháid</p>
<p>b. Tuše šiev skipárijdis</p>
<p>c. Ij kiässân</p>
<p>Sääni aseksual kovvee taggaar seksuallii sundâšume, et nubeh ulmuuh iä kiäsut seksuallávt. Aseksual olmooš puáhtá kuittâg tubdâđ seksuallii haalu.</p>
<p type="title">3. Kii puáhtá vissásávt tiettiđ, mon suhâpele kiinii lii?</p>
<p type="title">a. Tuše olmooš jieš</p>
<p type="title" xml:lang="sma">b. Vanhimeh</p>
<p type="title" xml:lang="eng">c. President</p>
<p>Suhâpeeli lii juáhháá jieijâs persovnlâš feerim, ige kihheen eres pyevti vissásávt ettâđ nube suhâpele.</p>
<p type="title">4. Demiseksual ulmui lii seksuallii kiäsuttume šoddâmân tehálâš</p>
<p type="title">a. tubdâđ, et sun peerust kiäsutteme čuosâttuvâst.</p>
<p type="title">b. et kiäsuttume čuosâttâh lii Demi-loostâ tiilájeijee.</p>
<p type="title">c. et ij tuubdâ kiäsuttume čuosâttuv ollágin.</p>
<p>Demiseksual ulmui lii tehálâš perustiđ ulmust, vâi kiäsuttuuččij sust.</p>
<p type="title">5. Sääni cissuhâpiäláág kovvee ulmuu, kiän mielâst</p>
<p>a. suhâpeeli ij pyevti muttuđ.</p>
<p>b. šoddâmmuddoost sunjin miäruštâllum suhâpeeli oro vuohâsin.</p>
<p>c. ij lah merhâšume, mon suhâpeeleest lii.</p>
<p>Sääni cissuhâpiäláág kovvee ulmuu, kiäs šoddâmmuddoost miäruštâllum suhâpeeli oro sunjin vuohâsin.</p>
<p type="title">6. Sääni panseksual kovvee sundâšume, mast</p>
<p>a. lii tehálâš, et lijkkuustume čuosâttâh suáittá panhuuilo.</p>
<p>b. lijkkuustume, rähistume tâi seksuallii kiäsuttume čuosâttuv suhâpeeli ij taarbâš leđe miinii tiätu suhâpeelijd.</p>
<p>c. lii puurrâđ jyehi peeivi iiđeedpurrâmâššân pánnukááhuid.</p>
<p>Sääni panseksual kovvee sundâšume, mast lijkkuustume, rähistume tâi seksuallii kiäsuttume čuosâttuv suhâpeeli ij taarbâš leđe miinii tiätu suhâpeelijd.</p>
<p type="title">7. Polyamorisâšvuotâ uáivild, et</p>
<p>a. räähist polyritmâsii muusik.</p>
<p>b. ulmust pyehtih leđe maaŋgah siärvástâllâm- já/tâi seksikoskâvuođah siämmáá-áigásávt.</p>
<p>c. lii allergisâš koovjân.</p>
<p>Polyamorisâšvuotâ uáivild, et ulmust pyehtih leđe maaŋgah siärvástâllâm- já/tâi seksikoskâvuođah siämmáá-áigásávt.</p>
<p type="title">8. Aromanttisâš kovvee tom, et</p>
<p type="title">a. ij tuubdâ lijkkuustume tâi rähistume tobdoid nubbijd ulmuid.</p>
<p type="title">b. ij lijkkuu viehâvis purrâmâšsáid.</p>
<p type="title">c. ij pyevti viettiđ romantlii eehid hajâkinttâlijttáá.</p>
<p type="title">Aromanttisâš kovvee tom, et ij tuubdâ lijkkuustume tâi rähistume tobdoid nubbijd ulmuid.</p>
<p type="title">9. Sääni transsuhâpiäláágvuotâ uáivild, et...</p>
<p>a. suhâpeeli lii vala ovdánemmuddoost.</p>
<p>b. suhâpeeli čiälgá traansist.</p>
<p>c. ulmuu suhâpeeli lii ruossâriijdost šoddâmist miäruštâllum suhâpeelijn.</p>
<p>Transsuhâpiäláág kovvee ulmuu, kiän feerim jieijâs suhâpeeleest lii vuáimálii ruossâriijdost šoddâmist miäruštâllum suhâpeelijn. Uási transsuhâpiäláág ulmuin tivodeh suhâpeelees mottoom muddoost elimistis.</p>
<p>Šadda-uv tust seksitiettee?</p>
<p type="title">1. Seksuallâšvuotâ lii luándulâš</p>
<p>a. puohahasijd ulmuid.</p>
<p>b. nuoráid já rävisulmuid.</p>
<p>c. ulmuid, kiäh láá parâkoskâvuođâst.</p>
<p>d. ulmuid, kiäh láá naaijâm</p>
<p>Olmâ vástádâs: a. Seksuallâšvuotâ lii luándulâš uási puohahasij ulmui elimist váávást puárásáid. Tot tiättoo já ulmuuh olášuteh tom sierânáál jieškođe-uv avveest, mut tot lii ubâ eellim ääigi kuávdáš uási ulmuu elimist.</p>
<p type="title">2. Juáhhást lii vuoigâdvuotâ meridiđ jieijâs seksuallâšvuođâst já tast, maht tom olášut</p>
<p>a. peic jis hyelhih vuástálisteh tom.</p>
<p>b. peic jis tot luávkkáá iärásij seksuallâšvuotân kyeskee vuoigâdvuođâid tâi laavâ.</p>
<p>c. peic jis siärvástâllâmkyeimi lii puárásub, já talle sun meerrid tast.</p>
<p>d. peic jis skipáreh imâšteleh tom.</p>
<p>Olmâ vástádâs  : b. Juáhhást lii vuoigâdvuotâ meridiđ jieijâs seksuallâšvuođâst já tast, maht tom olášut, mut kuittâg nuuvt, et kihheen ij uážu luávkkáđ eres ulmui seksuallii já rumâšlii kuoskâmettumvuođâ já laavâ.</p>
<p type="title">3. Tot magarin roppâ rávásmemavveest ovdán</p>
<p>a. vaaigut toos, maht jieijâs seksuallâšvuođâst puáhtá navdâšiđ.</p>
<p>b. vaaigut toos, maggaar siärvástâllâmkyeimi jieš lii.</p>
<p>c. lii ain jieijâs tuoivui miäldásâš.</p>
<p>d. lii jyehi ulmust jieijâslágán.</p>
<p>Olmâ vástádâs  : d. Juáháš ovdán rávásmemavveest jieijâs liävttoin ige tom pyevti jođálmittiđ tâi hitodiđ. Juáhháá roppâ lii jieijâslágán já pyeri tagarin ige ovdâmerkkân roopâ tâi roopâ osij stuárudâh, häämi tâi olgohäämi vaaigut toos, maht olmooš puáhtá navdâšiđ seksuallâšvuođâst.</p>
<p type="title">4. Šiev siärvástâllâmkoskâvuotân kulá</p>
<p xml:lang="fkv">a. ain seksi.</p>
<p>b. suotâs oovtâst orroom já nubbeest perustem.</p>
<p>c. äštim já páguttem</p>
<p>d. kiälástâllâm já teivâm čiähusoojijn.</p>
<p>Olmâ vástádâs  : b. Siärvástâllâđ pyehtih puohah maht halijdeh, mut nuuvt, et oovtâst orroom lii vuovâs kuábážân-uv. Siärvástâlmân ij ain kuulâ seksi – ovdâmerkkân talle, jis kuábáš peri ij haalijd tom. Meid káiduskoskâvuođâst puáhtá siärvástâllâđ. Kannat jurdâččiđ siärvástâllâmkoskâvuođâ lopâttem, jis tast ij šoodâ pyeri mielâ, mut atâštem tâi palo jieijâs torvolâšvuođâ peeleest.</p>
<p type="title">5. Tobdoin sárnum</p>
<p>a. lii tušše já tábáhtuvá tuše televisio saibârááiđuin.</p>
<p>b. lii taggaar, maid tuše motomeh pyehtih oppâđ.</p>
<p>c. puáhtá ulmuid aldeláá puoh ulmui koskâsijn koskâvuođâin.</p>
<p>d. addel ulmust hiäjus kove.</p>
<p>Olmâ vástádâs: c. Juáháš puáhtá oppâđ sárnuđ jieijâs tobdoin. Tobdoin sárnum lii tehálâš nuuvt ustevij ko rähistum ulmui kooskâ. Tot keeppid puástuibárdâsâid já iššeed ulmuid oppâđ tubdâđ nubijdis já jieijâs jurduid pyerebeht.</p>
<p type="title">6. Seksuallâš sundâšume</p>
<p>a. lii äšši, mon juáháš puáhtá meridiđ jieš.</p>
<p>b. lii äšši, moos vanhimij šoddâdemvyevih pyehtih vaiguttiđ.</p>
<p>c. lii ulmuu jiešvuotâ, moos ij jieš pyevti vaiguttiđ.</p>
<p>d. lii äšši, mon keežild sáttá Suomâst karttâđ faŋgâlân.</p>
<p>Olmâ vástádâs  : c. Seksuallâš sundâšume lii ulmuu jiešvuotâ, moos olmooš ij pyevti jieš vaiguttiđ já mii sáttá muttuđ eellim ääigi. Puoh ulmuuh láá koskânis täsiárvusiih tast huolâhánnáá, mii seksuallâš sundâšume lii.</p>
<p type="title" xml:lang="est">7. Seksitaavdah</p>
<p type="title">a. láá ain čolmijguin aiccâmist.</p>
<p>b. sättih njuámmuđ rähistâllâm ääigi, jis nubbeest lii njuámmum ige seeksi ääigi lah kevttum kondom tâi njälmiseksisyeji.</p>
<p>c. puáráneh jiešmeidlist, jis tiptá ääigi kuullâđ.</p>
<p>d. njuámuh nube ulmui eskin talle, ko tavdâmeerhah láá ittáám.</p>
<p>Olmâ vástádâs  : b. Seksitaavdah pyehtih leđe kuhháá-uv merhâittáá iäge veltihánnáá oinuu čolmijguin. Ko tavdâmeerhah iteh, te toh sättih tiettuđ jieškođe-uv saajeest roopâst, iä tuše suhâpeliorgaanij kuávlust. Toh sättih njuámmuđ njälmiseeksi, iämádâhonâččem tâi aanaalonâččem ääigi. Kondom já njälmiseksisyeji láá áinooh vyevih, moh estih toi njuámmum ulmust nuubán. Seksitaavdah väätih ain tuáhtárist eellim.</p>
<p type="title">8. Čuávjum lii ain máhđulâš</p>
<p>a. njäälmiseeksist, jis ij keevti estim.</p>
<p>b. aanaalseeksist, jis ij keevti estim.</p>
<p>c. iämádâhoonâšmist, jis ij keevt estim.</p>
<p>d. puoh paajaabiäláin tábáhtusâin.</p>
<p>Olmâ vástádâs: c. Čuávjuđ puáhtá tuše, jis vorâs siemâkolgos piäsá nissoon iämádâhân. Tot lii máhđulâš jyehi iämádâhonâččem ääigi, jis estim ij kevttuu.</p>
<p type="title" xml:lang="sms">9. Jieštuđâttem</p>
<p type="title">a. lii šiev vyehi uápásmuđ jieijâs roopân já testađ jieškođe-uv lágán seksifantasiaid.</p>
<p type="title">b. sáttá tovâttiđ maaŋgâlágán tiervâsvuotâhemâdâsâid.</p>
<p type="title">c. lii tuše ohtuunis ulmui hommá.</p>
<p type="title">d. lii tuše toi ulmui várás, kiäh iä lah parâkoskâvuođâst.</p>
<p>Olmâ vástádâs: a. Puohahasiih pyehtih tuđâttiđ jieijâs, sehe ohtuu orroo já parâkoskâvuođâst orroo ulmuuh, já tot lii šiev vyehi uápásmuđ jieijâs roopân já seksuallâšvuotân. Tast iä šoodâ magarehkin hemâdâsah, jis ana huolâ hygieniast ige vahâgit suhâpeliorgaanijd pastelis tâi tuolvâ tiŋgâiguin. Jieštuuđâtmist sáttá leđe muásudittee tâi nube tááhust virkosmittee vaiguttâs. Tom kalga kuittâg porgâđ ain jieijâs ráávhust nuuvt et tot ij heemâd eres ulmuid.</p>
<p type="title" xml:lang="fin">10. Seksistiäluh</p>
<p>a. láá teháliih, vâi mátáččij rähistâllâđ olmânáál.</p>
<p>b. láá nomâttum, vâi ličij máhđulâš savâstâllâđ kuoimijn jieijâs tuoivuin.</p>
<p>c. iä lah kuávdážist, pic seeksist šoddâm navdâšem.</p>
<p>d. väätih šiev lašmâdvuođâ já njyebžilisvuođâ.</p>
<p>Olmâ vástádâs: c. Seeksist ij lah tehálâš haldâšiđ jieškote-uvlágán stiäluid, pic tehálâš lii tot, magarin seksi tobdoo. Iä lah olmâ teikkâ puástu stiäluh. Vuovâs stiäluid puáhtá keččâliđ jieijâs kuoimijn já viekkiistâllâđ, magareh šiev tâi hyenes peleh mon-uv stiälust láá. Jieškote-uvlágán puácuvuođah tâi vaveh sättih vaiguttiđ toos, magareh stiäluh láá máhđuliih tâi oroh vuohâsin.</p>
<p>Tun finnejih 1 - 2 - 3 /10 olmânáál, IRÂTTIH KUITTÂG!</p>
<p>Tun tiäđáh jo maidnii seksuallâšvuođâst, mut kannat luuhâđ tast vala lase. Tot lii kuávdáš uási mii puohâi elimist, já seksualtiervâsvuotâ lii stuorrâ uási mii pyereestvajemist.</p>
<p>Tun finnejih 4 – 5 - 6 -7 / 10 olmânáál, PYERI!</p>
<p>Pyereest porgum! Jis halijdah, te tun puávtáh tevdiđ teestâ uđđâsist já keččâliđ finniđ vala aaleeb čuággáid. Seksuallâšvuotâ lii uáli maaŋgâpiäláág äšši já toos lohtâseh ennuv olmooškoskâvuotân, tiervâsvuotân, roopân já etiikan kyeskee ääših. Láá ennuv ääših, maid máttááttâllâđ já hundâruššâđ ubâ eellimave ääigi!</p>
<p>Tun finnejih 8 – 9 - 10 / 10 olmânáál, WAU!</p>
<p>Tunba tiettih ennuv! Seksuallâšvuotâ lii fáárust mii ubâ eellim ääigi já nubástut ohtânmaanoost häämis. Nuuvtpa kannat-uv moovtâ tutkâđ ääši, luuhâđ lase já smiettâđ seksuallâšvuođâ oovtâst ustevijguin ubâ eellim čoođâ.</p>
<p xml:lang="vep">SEKSIVISA</p>
<p type="title">1. Mii čuávuváin tuálá tiäivás seeksist?</p>
<p>a. Ain puáhtá ettâđ IJ seeksin</p>
<p>b. Seeksi várás kalga mättiđ maaŋgâlágán tekniikaid</p>
<p>c. Seksi já rähisvuotâ láá ohtâ já siämmáš äšši</p>
<p>d. Siärvástâllâmkoskâvuotân kulá ain seksi</p>
<p type="title">2. Mii lii seeksi syejiaherääji Suomâst?</p>
<p xml:lang="eng">a. 16 ihheed</p>
<p xml:lang="est">b. 14 ihheed</p>
<p xml:lang="eng">c. 18 ihheed</p>
<p xml:lang="nno">d. 12 ihheed</p>
<p type="title">3. Maid uáivild petting?</p>
<p>a. jieštuđâttem</p>
<p>b. onâččem</p>
<p>c. njavkkâmseeksi</p>
<p>d. cummâluššâm</p>
<p type="title">4. Mii čuávuváin kulá ulmuu seksuallii ovdánem muddoid?</p>
<p>a. jieijâs roopân uápásmem</p>
<p>b. jieštuđâttem</p>
<p>c. seksuallâš kihtâšum</p>
<p>d. puoh pajeláá mainâšum ääših</p>
<p type="title">5. Mii täin syeijee pyeremustáá suhâpelitaavdâi vuástá?</p>
<p xml:lang="vep">a. Kondom</p>
<p>b. Joskâđ oonâšmist ovdil siemâcirgám</p>
<p>c. Tuše njälmiseeksi toohâm</p>
<p>d. Maajeeldestimpiller</p>
<p type="title">6. Mii miäruštâl tom, et magareh ulmuuh kiäsutteh seksuallávt?</p>
<p>a. poolitlâš sundâšume</p>
<p>b. oskolduvlâš sundâšume</p>
<p>c. magnetlâš sundâšume</p>
<p>d. seksuallâš sundâšume</p>
<p type="title">7. Maid uáivild aseksuallâšvuotâ?</p>
<p>a. olmooš lii kiäsuttum kuábbáá-uv suhâpeeleest</p>
<p>b. olmooš lii kiäsuttum ellein</p>
<p>c. ulmuu seksuallâš haalu lii haaldâšmettum</p>
<p>d. ulmust ij lah ollágin seksuallâš haalu</p>
<p type="title">8. Maht seksitaavdah njuámuh?</p>
<p>a. säävni lavtháin</p>
<p>b. šlijveosij peht tâi kieđâi peht suhâorgaanijn nubbijd</p>
<p>c. cummâlušmist</p>
<p>d. vuoijâmhaalist</p>
<p type="title">9. Mii lohtâs seksuallii naavdâšmân já uáivild áiculii rähisvuođâ já rähisvuotâeellim?</p>
<p xml:lang="dan">a. retorik</p>
<p>b. motorik</p>
<p xml:lang="nno">c. erotik</p>
<p xml:lang="nno">d. metrik</p>
<p type="title">10. Mast tiätá, et lii vaalmâš seeksin?</p>
<p>a. Tast, jis lii paijeel 16-ihásâš.</p>
<p>b. Tast, ko tun áálgáh siärvástâllâđ vuossâmuu tove.</p>
<p>c. Tun lah vaalmâš talle, ko tuu siärvástâllâmkyeimi-uv lii.</p>
<p>d. Jis tun tuođâi halijdah tom, luátáh jieijâd kuáimán já máátáh huolâttiđ estimist.</p>
<p type="title">Tuubdah-uv kaandâid?</p>
<p type="title">1. Mii hormonijd toovât nubástusâid, ko kaandâst šadda almai?</p>
<p xml:lang="spa">a. serotonin</p>
<p xml:lang="sma">b. testosteron</p>
<p xml:lang="fin">c. oksitosin</p>
<p xml:lang="nno">d. adrenalin</p>
<p type="title">2. Moos čuávuváin aašijn almaihormon testosteron vaaigut?</p>
<p>a. lattiimân</p>
<p>b. šovâttemseelâi pyevtitmân</p>
<p>c. seksuallii haalun</p>
<p>d. vaaigut puoh mainâšum aššijd</p>
<p type="title">3. Mon ääigi keččin kuolâi šoddâm älgimist puočâ álgá koskâmiärálávt šoddâđ?</p>
<p>a. suullân kyevti ive keččin</p>
<p>b. suullân kuulmâ mánuppaje keččin</p>
<p>c. suullân ive keččin</p>
<p>d. suullân ihepele keččin</p>
<p type="title">4. Maggaar penis lii normal?</p>
<p xml:lang="ron">a. 8-12 cm</p>
<p xml:lang="eng">b. 13-16 cm</p>
<p>c. paijeel 17 cm</p>
<p>d. puoh mainâšum kukkoduvah láá</p>
<p type="title">5. Mon ennuv sárnumjienâ alodâh kaandâin koskâmiärálávt luáštá jienâruávásmem ohtâvuođâst?</p>
<p>a. jienâ ij lyešti mut paijaan</p>
<p>b. mievri muávrumjienâ táásán</p>
<p>c. suullân oovtâ oktav</p>
<p>d. tot ij lyešti ollágin</p>
<p type="title">6. Mii toovât rávásmemavveest tábáhtuvvee jienâruávásmem?</p>
<p>a. kuolâi šoddâm</p>
<p>b. jieštuđâttem</p>
<p xml:lang="sma">c. estrogen lasanem</p>
<p>d. jotelávt šaddee kuággum</p>
<p type="title">7. Maid čuávuváin aašijn kaandâi lasanâm hormonpyevtittem ij toovât?</p>
<p>a. kulo hiäjusmume</p>
<p>b. siemâkolgos vuáččum älgim</p>
<p>c. tekkimassa lasanem</p>
<p>d. voorâ hemoglobinmere pajanem</p>
<p type="title">8. Mon ahasâžžân kaandâi siemâcirgáámeh älgih koskâmiärálávt?</p>
<p>a. 18-ihásâžžân</p>
<p>b. 16-ihásâžžân</p>
<p>c. 14-ihásâžžân</p>
<p>d. 12-ihásâžžân</p>
<p type="title">9. Maid siemâcirgom älgim tuođâšt kandáid?</p>
<p>a. et miinii lii tuođâlávt puástud</p>
<p>b. et sun lii jurdâččâm sopâmettumis aašijd</p>
<p>c. et sun lii porgâm maidnii puástud</p>
<p>d. et puoh lii eidu nuuvt ko kalga-uv leđe</p>
<p type="title">10. Mon kalasist rávásmemahasijn kaandâin láá monnii muddoost iijâáigásiih siemâcirgomeh?</p>
<p>a. suullân peeleest</p>
<p>b. masa puohâin</p>
<p>c. tuše uáli hárvásist</p>
<p>d. suullân niäljádâsuásist</p>
<p>Tuubdah-uv nieidâid?</p>
<p>Puástud!</p>
<p>Olmânáál!</p>
<p type="title">1. Kuás nieidâi rávásmemahe álgá koskâmiärálávt?</p>
<p>a. 15-ihásâžžân</p>
<p>b. 13-ihásâžžân</p>
<p>c. 10-ihásâžžân</p>
<p>d. 17-ihásâžžân</p>
<p type="title">2. Mon kuhháá mánusiih táválávt pišteh?</p>
<p>a. oovtâ mánuppaje</p>
<p>b. ain táásá 5 peeivi</p>
<p>c. 3-7 peivid</p>
<p>d. 8-10 peivid</p>
<p type="title">3. Mast nieidâ tiätá, et maneráávsáh láá álgám toimâđ?</p>
<p>a. Ko kukkodâhšoddâm lii jođálmâm</p>
<p>b. läivis vielgiskulgâmist</p>
<p>c. kunnjosoksâmijn</p>
<p>d. teekij šoddâmist</p>
<p type="title">4. Maht tâi kuás nissoon IJ PYEVTI čuávjuđ?</p>
<p>a. vuossâmuu onâččemtove ääigi</p>
<p>b. koskâldittum oonâšmist</p>
<p>c. nk. vises peeivij ääigi</p>
<p>d. säävni lavthái alne čokkáámáin</p>
<p type="title">5. Mii/moh láá nissoon suhâpeliorgaanij ulgguubiälásumos orgaan/orgaaneh?</p>
<p>a. kunjopoksâmeh</p>
<p xml:lang="smj">b. maneráávsáh</p>
<p>c. manejoođáán</p>
<p xml:lang="nno">d. klitoris</p>
<p type="title">6. Varda-uv nieidâ ain vuossâmuu onâččem ääigi?</p>
<p>a. Tuše jis nieidâst láá talle mánusiih.</p>
<p>b. Varda: jis vorrâ ij kuulgâ, te nieidâ lii ain-uv nieidâvuođâst.</p>
<p>c. Ij kuássin.</p>
<p>d. Ij veltihánnáá, jis nieidâcuozzâ vana tuárispel ige kiškuu.</p>
<p type="title">7. Mii lii mánukoppâ?</p>
<p>a. čuákki almeest</p>
<p xml:lang="sme">b. estimkálvu</p>
<p>c. puurrâmlitte</p>
<p>d. mánusâšsyeji</p>
<p type="title">8. Kuás nieidâi kukkodâhšoddâm joođáálm koskâmiärálávt?</p>
<p>a. 12-ihásâžžân</p>
<p>b. 10-ihásâžžân</p>
<p>c. 14-ihásâžžân</p>
<p>d. 16-ihásâžžân</p>
<p type="title">9. Mii čuávuváin sáttá hemâdiđ nieidâi njamai ovdánem?</p>
<p>a. liijkás čovgâ pihtâseh</p>
<p>b. njamai kuoskâttâllâm</p>
<p>c. njamai kuldâlem suormâiguin</p>
<p>d. ij mihheen pajeláá mainâšum aašijn</p>
<p type="title">10. Mon ennuv nieidâi jienâ koskâmiärálávt luáštá rávásmemave ohtâvuođâst?</p>
<p>a. suullân oktavpele</p>
<p>b. suullân kvinttipele</p>
<p>c.suullân oktav verd</p>
<p>d. jienâ luáštá tuše kaandâin</p>
<p type="title">Maid tun tiäđáh seksitaavdâin?</p>
<p>Hivpoint lii pyevtittâm teestâ siskáldâs MLL:n.</p>
<p type="title">1. Main čuávuváin seksitaavijn seksitaavdah pyehtih njuámmuđ?</p>
<p>a. Jieštuđâttem</p>
<p>b. Kyeimi tuđâttem kieđâiguin</p>
<p xml:lang="fin">c. Njälmiseksi</p>
<p>Seksitaavdah pyehtih njuámmuđ njälmiseeksist, mast ij lah kiävtust kondom tâi njälmiseksisyeji. Seksitaavdah iä njuámu cummâlušmist tâi kieđáin njavhâdijn. Njälmiseksi uáivild tom, et njuálu tâi njama suhâorgaanijd. Seksitaavdah njuámuh njälmiseeksist kondomttáá tâi njälmiseksisyejettáá tâi iämádâh- já aanaaloonâšmist, jis kiävtust ij lah kondom.</p>
<p type="title">2. Maht seksitaavdâid puáhtá estiđ?</p>
<p>a. Kevttimáin e-pillerijd.</p>
<p>b. Posâdâtmáin seeksi maŋa.</p>
<p>c. Kevttimáin kondom já njulčásmittemvuoidâs tâi njälmiseksisyeje.</p>
<p>Seksitaavdâid puáhtá estiđ kevttimáin kondom já njulčásmittemvuoidâs iämádâh- já aanaalonâččem ääigi sehe kondom tâi njälmiseksisyeje njälmiseeksi ääigi.</p>
<p type="title">3. Moh seksitaavdâid kávnojeh eromâšávt tavdâmeerhâi vuáđuld?</p>
<p>a. Tippur já klamydia</p>
<p>b. Kuppa já hiv</p>
<p>c. Genitalherpes já kondylooma</p>
<p>Seksitaavdâin tuše genitalherpes já kondylooma kávnojeh eromâšávt tavdâmeerhâi vuáđuld. Eres seksitaavdah totkojeh seksitavdâtestâiguin. Seksitaavdah láá maŋgii tavdâmerhâttemeh, já nuuvtpa tavdâmeerhâid ij kannat vuordâččiđ, jis lii lamaš seksi kondomttáá tâi njälmiseksisyejettáá.</p>
<p type="title">4. Mii lii Suomâ táválumos seksitavdâ?</p>
<p xml:lang="eng">a. Genitalherpes</p>
<p xml:lang="smj">b. Hiv</p>
<p xml:lang="fin">c. Klamydia</p>
<p>Klamydia lii Suomâ táválumos seksitavdâ. Jyehi ive Suomâst kávnojeh suullân 14 000 klamydiatábáhtussâd. Tot lii táválâš eromâšávt nuorâi kooskâst já tom puáhtá tipšođ antibiotijguin.</p>
<p type="title">5. Maht seksitaavdâi vuástá kalga suoijiidâttâđ njälmiseeksi ääigi?</p>
<p>a. Seksitaavdâi vuástá ij taarbâš suoijiidâttâđ njälmiseeksi ääigi.</p>
<p>b. Kevttimáin kondom tâi njälmiseksisyeje.</p>
<p>c. Huolâtmáin, et njäälmist iä lah häävih.</p>
<p>Njälmiseksi uáivild tom, et njuálu tâi njama suhâorgaanijd tâi aanaal kuávlu. Seksitaavdâi vuástá puáhtá suoijiidâttâđ njälmiseeksi ääigi kevttimáin uđđâ tâi vieres kuoimijn penis alne kondom já iämáduv tâi aanaal alne njälmiseksisyeje. Njälmiseksisyeji lii luándukumist (lateks) rahtum lijne, mii piäijoo jo-uv iämáduv tâi pottârääigi oolâ.</p>
<p type="title">6. Mii lii táválávt suijân kondom haškânmân?</p>
<p>a. Kondom lii liijkás styeres.</p>
<p>b. Njulčásmittemvuoidâs váilum.</p>
<p>c. Kondomist lii räigi.</p>
<p>Táválumos suijâ kondom haškânmân lii liijkás stuorrâ sreevâ mii čuácá kondomân talle ko ij kevttuu tuárvi njulčásmittemvuoidâs. Kondomáin avžuuttuvvoo kevttiđ čáácán siäháneijee, silikonvuáđun rahtum tâi ovtâstittum njulčásmittemvuoidâs.</p>
<p type="title">7. Seksitaavdâ finnee táválumosávt…</p>
<p>a. ulmust, kote oro suámálâžžân</p>
<p>b. ulmust, kote ij jieškin tieđe et sust lii tavdâ.</p>
<p>c. säävni lavtháin tâi lakanijn</p>
<p>Seksitaavdah njuámuh táválávt ulmust, kote ij jieškin tieđe, et sust lii tavdâ. Seksitavdâtestáid kannat moonnâđ ain, jis lii lamaš suoijiimettumis seksi uđđâ tâi vieres kuoimijn. Lii tehálâš tiettiđ jieijâs seksitavdâtile, vâi finnee táárbu mield olmâ tipšo, ige tieđehánnáá njuámut taavdâ ovdâskulij.</p>
<p type="title">8. Maht klamydia testajuvvoo?</p>
<p>a. Testamtääpi lii kiddâ tast, maggaar seksi lii lamaš.</p>
<p>b. Monâmáin vorrâiskosân.</p>
<p>c. Ain cissâčáittusáin.</p>
<p>Klamydia já tippur šaddeh bakteerijn já tovâtteh páihálii infektio. Čáittuseh váldojeh seksitaavij miäldásávt jo-uv cissâčáittusáin tâi väldimáin čáittus pottârääigist, njiälust tâi iämáduvâst.</p>
<p type="title">9. Maht klamydia tipšoo?</p>
<p>a. Merikooskâi posâdâtmáin.</p>
<p>b. Klamydia ij pyevti tipšođ.</p>
<p>c. Antibiotijguin.</p>
<p>Klamydia lii bakteerijn šoddâm seksitavdâ, mon puáhtá tipšođ antibiottalkkâsijguin. Majetärhistem tábáhtuvá suullân mánuppaje maŋa tipšoost, mon ääigi visásmittoo, et tipšo lii pastam bakteerân. Seksikyeimi kolgâččij meid tipšuđ siämmáá ääigi.</p>
<p type="title">10. Kost piäsá seksitavdâtestáid?</p>
<p>a. Jieijâs tiervâsvuotâsajattuvâst.</p>
<p>b. Škovlâtiervâsvuođâtipšoo kulen.</p>
<p>Seksitavdâtestáid puáhtá moonnâđ jieijâs tiervâsvuotâkuávdážân, suhâpelitaavdâi poliklinikan tâi škovlâ- já uáppeetiervâsvuotâtiipšon. Seksitaavdâi testam lii täin soojijn mávsuttem.</p>
</body></document>
