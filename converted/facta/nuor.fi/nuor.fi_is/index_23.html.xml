<document xml:lang="smn" id="no_id"><header><title>Kevttimiävtuh já tiätusyeji</title><genre code="facta"/><author><unknown/></author><wordcount>628</wordcount><conversion_status type="standard"/><availability><license type="standard"/></availability><multilingual/><origFileName>https://nuor.fi/is/kevttimiavtuh-ja-tiatusyeji/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><list><p type="listitem">Ovdâsijđo</p>
<p type="listitem" xml:lang="fao">Äigikyevdil</p>
<p type="listitem">Nuorâirääđi <list><p type="listitem">Toimâ já pargo</p>
<p type="listitem" xml:lang="olo">Haavah</p>
<p type="listitem">Jeessânoovdânpyehtim</p>
<p type="listitem" xml:lang="deu">Konferenseh</p>
<p type="listitem">Dokumenteh</p>
<p type="listitem">Ohtâvuotâtiäđuh</p>
</list></p>
<p type="listitem">Tuu siärvus <list><p type="listitem">Tuu jienâ</p>
<p type="listitem">Torvolii tile ravvuuh</p>
<p type="listitem">Kevttimiävtuh já tiätusyeji</p>
</list></p>
<p type="listitem">Tunjin <list><p type="listitem" xml:lang="est">Teestah</p>
<p type="listitem">Seksuaaltiervâsvuotâ <list><p type="listitem">Seksuaallâšvuođâ sänikirje</p>
<p type="listitem">Mii lii miettâm seeksist?</p>
<p type="listitem">Rähistâllâmmaister</p>
</list></p>
<p type="listitem">Algâalmugvuoigâdvuođah</p>
<p type="listitem">Sämmilij kielâliih vuoigâdvuođah</p>
<p type="listitem" xml:lang="olo">Vaaljah</p>
</list></p>
<p type="listitem">Juávkkuchat</p>
</list><p xml:lang="eng">Skip to content</p>
<p type="title">KEVTTIMIÄVTUH JÁ TIÄTUSYEJI</p>
<p>Mij čuávvup mii tooimâst Suomâ laavâ já Nuoráid uáivildum viermipargo foorum rähtim eettisijd ravvuid viermist tábahtuvvee nuorâipargo várás.</p>
<p><em type="italic">Ohtâvuođâväldee vuoigâdvuođah já kenigâsvuođah </em></p>
<list><p type="listitem">Ohtâvuođâväldest lii vuoigâdvuotâ tiettiđ, mon ahasáid palvâlus lii uáivildum.</p>
<p type="listitem">Ohtâvuođâväldest lii vuoigâdvuotâ tiettiđ, puáhtá-uv sun väldiđ ohtâvuođâ nomâttáá.</p>
<p type="listitem">Ohtâvuođâväldest lii vuoigâdvuotâ tiettiđ, mon uásild savâstâllâm lii luáttámušlâš.</p>
<p type="listitem">Ohtâvuođâväldest lii vuoigâdvuotâ lyetittettee, torvolâš já vuoigâlâš palvâlusân.</p>
<p type="listitem">Ohtâvuođâväldee stivrejuvvoo táárbu mield eres palvâlusâi luusâ.</p>
<p type="listitem">Ohtâvuođâväldest lii vuoigâdvuotâ uážžuđ tiäđu palvâlusâst já ton uárnejeijest, tiätusyejeest já tiäđui kieđâvušmist já adeliđ macâttâs palvâlusâst.</p>
<p type="listitem">Ohtâvuođâväldest lii kenigâsvuotâ čuávvuđ palvâlusâi njuolgâdâsâid.</p>
</list><p><em type="italic">Viermist tuáimee stivrejeijee vuoigâdvuođah já kenigâsvuođah </em></p>
<list><p type="listitem">Stivrejeijee lii rijjâtátulâš teikâ pálkkááttum pargee.</p>
<p type="listitem">Stivrejeijest lii vuoigâdvuotâ uážžuđ pargosis škovliittâs já merikoskâsâš stivrim.</p>
<p type="listitem">Stivrejeijest lii vuoigâdvuotâ tiettiđ, puáhtá-uv sun pissoođ palvâlusâst anonyymin.</p>
<p type="listitem">Stivrejeijest lii vuoigâdvuotâ leđe tuhhithánnáá epiášálii kohtâlem.</p>
<p type="listitem">Stivrejeijest lii kenigâsvuotâ tarvâniđ lattiimân mii lii njuolgâdâsâi vuástá.</p>
<p type="listitem">Stivrejeijee lii palvâlusâst čonnâsâm toimâđ tuávášorganisaatios toimâprinsiipij já áárvui mieldi.</p>
<p type="listitem">Stivrejeijest lii vuoigâdvuotâ luoppâđ joskâorroomkenigâsvuođâst, jis sunjin puátá tiättun tuođâlâš rikosvuávám teikâ jo tábáhtum tuođâlâš rikosäšši, tâi párnáisuojâlem huolâ. Ko luáppá joskâorroomkenigâsvuođâst stivrejeijee kalga almottiđ tast ohtâvuođâväldei máhdulâšvuođâi mieldi.</p>
<p type="listitem">Stivrejeijee lii savâstâlmist ohtâvuođâväldee várás.</p>
<p type="listitem">Stivrejeijee ij kieđâvuš savâstâlmist jieijâs vaigâdvuođâid.</p>
<p type="listitem">Stivrejeijee adelem stivrim lii áášán kullee já lyetittettee. Ohtâvuođâväldee stivrejuvvoo táárbu mield eres palvâlusâi luusâ.</p>
<p type="listitem">Stivrejeijee puáhtá faallâđ muulsâiävtuid, mutâ sun ij meerrid aašijn ohtâvuođâväldee peeleest.</p>
<p type="listitem">Stivrejeijee ij toolâ ohtâvuođâ ohtâvuođâväldeid pargoääigi ulguubeln.</p>
</list><p><em type="italic">Luattámušlâšvuotâ já tiäđui nuurrâm </em></p>
<p>Nuor.fi-palvâlusâst ulmui IP-čujottâs uáinoo mii pargeid ko ulmuuh väldih ohtâvuođâ, mutâ mij ep pyevti IP-čujottâs vuáđuld uáiniđ ohtâvuođâväldee tiäđuid teikâ ohtâvuotâtiäđuid. Jis Nuor.fi-chat savâstâllâm ääigi tâi Koččâmâšah-uásáduv viestâ vuáđuld šadda tiättun párnáisuojâlmân kyeskee huolâ, nuorâ jiegân teikâ tiervâsvuotân čujottum rikos, seksuaalrikos tâi etitile, mij kolgâp väldiđ ohtâvuođâ etikuávdážân, párnáisuojâlemvirgeomâháid teikâ poolisân savâstâllâmtiäđui tâi nuorâ viestâ vuáđuld. Mij vuolgâttep poolisân táárbu mield nuorâ IP-čujottâs vâi pastep visásmittiđ, ete nuorâ uážžu vissâsávt iše. Tágárijn tiilijn mij viggâp ávusvuotân já ohtsâšpaargon nuoráin.</p>
<p><em type="italic">Nuor.fi – juávkkuchat </em></p>
<p>Savâstâlmeh láá juávkkuchatist áávus já puohháid luuhâmnáál. Mij ep nuurâ Nuor.fi-chat kevttein maiden persovntiäđuid. Savâstâlmeh vyerkkejuvvojeh, sirdojeh PDF-tiätuvuárkkán já piäijojeh siijđoid maŋeláá luuhâmnáál.</p>
<p><em type="italic">Koččâmâšah-uásádâh </em></p>
<p>Koččâmâšah-uásáduvâst lii máhđulâš koijâdiđ privattin tâi almolávt. Almoliih koččâmâšah já vástádâsah láá puohháid luuhâmnáál. Priivaat viestah iä oinuu uásáduvâst. Ko vuolgât viestâ, kalga adeliđ nommâmeerhâ já paječalluu sehe valjiđ ahejuávhu, suhâpele, päikkikode já fáádá. Päikkikodde já suhâpeeli uáinojeh tuše paijeentolâmân. Tuáváštiäđui tárguttâssân lii išediđ pargee västidiđ uásáduv koččâmâššáid nuuvt pyereest ko máhđulâš. Jis koččâmâš vuolgâttuvvoo privattin, kalga koijâdeijee adeliđ šleđgâpostâčujottâs, moos sun haalijd vástádâs jieijâs koččâmâšân. Tuše paijeentoollâm uáiná šleđgâpostâčujottâs. Šleđgâpostâčujottâs kiävttoo tuše vástádâs vuolgâtmân.</p>
<p type="title" xml:lang="fin">Heräsikö kysyttävää?</p>
<p xml:lang="fin">Olisitko kiinnostunut toimimaan nuorisoneuvostossa? Onko sinulla mielessäsi jokin asia mitä nuorisoneuvosto voisi edistää?</p>
<p xml:lang="fin">Ota yhteyttä</p>
<p type="title" xml:lang="fin">Takaisin listaukseen</p>
<p type="title" xml:lang="fin">Jaa sivu eteenpäin</p>
<p type="title" xml:lang="fin">Aiheesta lisää</p>
<p type="title" xml:lang="olo">Haavah</p>
<p>Taa láá oovdânpuohtum nuorâirääđi táálááh já jo nuuhâm haavah.</p>
<p type="title">Toimâ já pargo</p>
<p>Nuorâirääđi lii vuáđudum Sämitige vuálá ive 2011. Nuorâirääđi váldupargo lii ovdediđ säminuorâi kielâlijd já kulttuurlijd vuoigâdvuođâid já nonniđ säminuorâi identiteet nuorâipargo peht. Ton lasseen nuorâirääđi valmâštâl taid sämitige iävtuttâsâid, alguid, ciälkkámušâid já eres uáivilijd, moh kyeskih säminuoráid.</p>
<p type="title" xml:lang="deu">Konferenseh</p>
<p>Sämitige nuorâirääđi uárnee táválávt kyevti ive kooskâi säminuorâi konferens. Säminuorâi konferens puáhtá ovdediđ jieijâs noomâst ciälkkámušâid, iävtuttâsâid já alguid, moh lohtâseh säminuorâi elimân já pyereestvajemân. Sämitige nuorâirääđi lii uási Säämi Parlamentaarlii Rääđi nuorâirääđist. Parlamentaarlii rääđi vuálásâš nuorâirääđi viggá meiddei orniđ kyevti ive kooskâi tave-eennâmlii säminuorâi konferens.</p>
<p type="title">Jeessânoovdânpyehtim</p>
<p>Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020.</p>
<p type="title">Ohtâvuotâtiäđuh</p>
<p>Vääldi mijjân ohtâvuođâ!</p>
</body></document>
