<document xml:lang="smn" id="no_id"><header><title>Nuorâirääđi viestâdem škovlim já 4/2020 čuákkim</title><genre code="facta"/><author><unknown/></author><year>2020</year><wordcount>781</wordcount><conversion_status type="standard"/><availability><license type="standard"/></availability><multilingual/><origFileName>https://nuor.fi/is/news-article/nuorairaadi-viestadem-skovlim-ja-cuakkim/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><list><p type="listitem">Ovdâsijđo</p>
<p type="listitem" xml:lang="fao">Äigikyevdil</p>
<p type="listitem">Nuorâirääđi <list><p type="listitem">Toimâ já pargo</p>
<p type="listitem" xml:lang="olo">Haavah</p>
<p type="listitem">Jeessânoovdânpyehtim</p>
<p type="listitem" xml:lang="deu">Konferenseh</p>
<p type="listitem">Dokumenteh</p>
<p type="listitem">Ohtâvuotâtiäđuh</p>
</list></p>
<p type="listitem">Tuu siärvus <list><p type="listitem">Tuu jienâ</p>
<p type="listitem">Torvolii tile ravvuuh</p>
<p type="listitem">Kevttimiävtuh já tiätusyeji</p>
</list></p>
<p type="listitem">Tunjin <list><p type="listitem" xml:lang="est">Teestah</p>
<p type="listitem">Seksuaaltiervâsvuotâ <list><p type="listitem">Seksuaallâšvuođâ sänikirje</p>
<p type="listitem">Mii lii miettâm seeksist?</p>
<p type="listitem">Rähistâllâmmaister</p>
</list></p>
<p type="listitem">Algâalmugvuoigâdvuođah</p>
<p type="listitem">Sämmilij kielâliih vuoigâdvuođah</p>
<p type="listitem" xml:lang="olo">Vaaljah</p>
</list></p>
<p type="listitem">Juávkkuchat</p>
</list><p xml:lang="eng">Skip to content</p>
<p type="title">Nuorâirääđi viestâdem škovlim já 4/2020 čuákkim</p>
<p>Nuorâirääđi jesânáid uárnejui some-vaiguttem já viestâdem škovlimpeivi 19.9.2020 Ruávinjaargâst.</p>
<p xml:lang="nno">&amp;nbsp</p>
<p xml:lang="koi">1 / 1</p>
<p>Škovlim ulmen lâi išediđ nuorâirääđi jesânijd kavnâđ jieijâs jienâ já finniđ uápistem somevaaigutmân. Toos lasseen ulmen lii ovdediđ já ohtâlistiđ nuorâirääđi viestâdem já finniđ pargopiergâsijd ton vuáváámân. Škuávlejeijen tooimâi Emmi Nuorgam, kote lii sosiaallii media já viestâdem äššitobdee sehe Yle Kioski proojeekthovdâ.</p>
<p>– Mun anam čuuvtij áárvust tom, mon rehálii já ávus savâstâlmân nuorâirääđi jesâneh lijjii kiärguseh. Nuorâirääđi ij lah tuš mii peri haaldâtlâš orgaan, peic tast lii tuođâi merhâšittee rooli sehe säminuorâi identiteet ovdánmist já siärvuslâšvuođâ ja kulttuur šoddâmist. Koronatile kuurât jo mudoi-uv hästee sajattuvâst orroo nuorâid, kuás meid viestâdem merhâšume stuáru. Maht jyehi sämmilâšnuorâ puávtáččij tubdâđ oohtânkulluuvâšvuođâ tobdoid tiileest, mast jotteem lii ovdiist vaigâdub? Mun ihastâlâm Nuorâirääđi jesânijd ton munejurduuttes vyevist, moin sij rohháátteh háástu, muštâl škuávlejeijen toimâm Emmi Nuorgam.</p>
<p>Nuorâirääđi lii jo ovdil čuákkimist vuáđudâm viestâdempargojuávhu. Nuorâirääđi viestâdempargojuávhu pargoin lii vuáváđ nuorâirääđi viestâdem, tieđettem já sosiaallii media kevttim sehe äigikyevdilis viestâdemkampanjaid sehe porgâđ oovtâstpargo DigiÁrran-havváin. Nuorâirääđi viestâdemjuávkku valmâštâlškuát nuorâirááđán viestâdemstrategia.</p>
<p>– Diginatiivin já sosiaallii media iäljáris kulâtteijen mun lijjim aalgâst váhá skeptisâš ton háárán, ete opâččim-uv škovliimist ennuv uđđâ, mutâ keevâtlâš škovlimolesvuotâ, mon Emmi lâi nuorâirááđán hammim, lâi tuođâi movtijdittee já ávhálâš. Mij finnijm ennuv ideaid toos, ete maht oovdedškyettiđ mii viestâdem. Toos lasseen Emmi vievâst mij savâstâlâim meid koskânis tast, ete maid mij vyerdip viestâdmist já moh ulmeh mist láá, muštâl nuorâirääđi viestâdempargojuávhu saavâjođetteijee Mira Pohjanrinne.</p>
<p><em type="italic">Nuorâirääđi čuákkim 4/2020 </em></p>
<p>Nuorâirääđi čuákkim 4/2020 tollui Ruávinjaargâst 20.9.2020. Čuákkim äššilistoost lijjii ei. Dihtosis -haahân lohtâseijee ääših, sämikielâi oho vuávám sehe nuorâipoolitlii ohjelm valmâštâlškyettim. Toos lasseen nuorâirääđi savâstâlâi koronaepidemia vaikuttâsâin sämmilâšpárnáid ja nuoráid sehe nuorâirääđi poolitlii vaaigutmist toimâpaajeest 2020-2021. Koronapandemia lii raijim nuorâirääđi tooimâ já ovdâmerkkân ive 2020 ornimnáál vuávájum sämmilâšnuorâi konferens lii sirdum maŋelubbon.</p>
<p>– Tááláá koronatile tiet Nuorâirääđi lii peessâm čuákkimistiđ tuš peri káidusin. Taat lii lamaš šaali, ko paje algâttem káidusohtâvuođâiguin lii tovâttâm hástusijd nuorâirääđi juávhuidumán. Lâi-uv tuođâi suotâs peessâđ ohtii-uv čuákkimistiđ aaibâs pääihi oolâ, já uáiniđ eres čuákkimân uásálisteid, juátká nuorâirääđi värijeessân Mira Pohjanrinne.</p>
<p>Nuorâirääđi lii čuákkimistám iänááš káidusohtâvuođâiguin já vuávájum pargopáájáh, teivâdmeh já tábáhtusah láá sirdum puátteevuotân. Čuávuvâš nuorâirääđi čuákkim tuálloo roovvâdmáánu peln.</p>
<p type="title">Lasetiäđuh:</p>
<p>Sämitigge</p>
<p>Nuorâirääđi saavâjođetteijee</p>
<p>Anni-Sofia Niittyvuopio,</p>
<p>puh 040 7082 072, anni-sofia.niittyvuopio(at)samediggi.fi</p>
<p type="title">Maasâd liiston</p>
<p type="title">Jyevi ovdâskulij</p>
<p type="title">Uáppáásm meid</p>
<p type="title">Nuorâirääđi almostit nettiteestâid sämikielân</p>
<p>“Lii-uv seksuaallâšvuotâ uápis? Maid tun tiäđáh seksitaavdâin? Keččâl tuu tiäđuid uáivádittein!”</p>
<p>Luuvâ lase</p>
<p type="title">Säminuorâi kuullâmtilálâšvuotâ</p>
<p>Tiervâ säminuorâ - muštâl mijjân, maid tun tuáivuh luánduriggodâhvuáváámist! Meccihaldâttâs ohtsâšpargoost Sämitige nuorâiraađijn puávdee puoh Suomâ säminuorâid 23.2. káidusohtâvuođáin uárnejum kuullâmtilálâšvuotân. Luuvâ lase:</p>
<p>Luuvâ lase</p>
<p type="title">Dihtosis-toimâ vijđán vyeliškovláid</p>
<p>Sämitige nuorâirääđi já Nuorâi Akatemia Dihtosis-haahâ lii juáhám sämmilâštiäđu já faallâm toimâlijd pargopáájáid paješkovláid sehe nube tääsi oppâlájádâssáid jo kyehti ive. Tääl haahâ vijđán meid vyeliškovláid!</p>
<p>Luuvâ lase</p>
<p type="title">Nuorâirääđi almostit torvolii tile ravvuid</p>
<p>Sämitige nuorâirääđi almostit jyehi Suomâst sarnum sämikielân já suomâkielân torvolii tile ravvuid. Ravvuuh láá eereeb iärrás škoovlâi, seervij, pargosoojij já tábáhtusâi kevttimnáál já toiguin ovdedeh täsiárvusii tooimâ. Nuorâirääđi ana, ete puohháid torvolii já suotâs tile ovdedem lii tehálâš meid sämisiärváduv siste.</p>
<p>Luuvâ lase</p>
<p type="title">Dihtosis-haahâ ocá pargopájástivrejeijeid škovlâkolliistâlmáid</p>
<p>Nuorâi Akatemia já Sämitige nuorâirääđi Dihtosis-haavâst fäälih sämmilâšfáádá miäldásijd škovlâkolliistâlmijd vyeli- já paješkovláid sehe nube tääsi oppâlájádâssáid. Mij uuccâp paijeel 18-ihásijd movtigis säminuorâid pirrâ Suomâ škovlâkyessin pargopáájáid, maid olášuteh kiđđâluuhâmpaje 2021.</p>
<p>Luuvâ lase</p>
<p type="title">Škovlâkolliistâlmijd puáhtá tääl tiiláđ luuhâmihán 2020–2021</p>
<p>Sämitige nuorâirääđi já Nuorâi Akatemia ohtsâšhaahâ Dihtosis lii škovlim ohtsis čiččâm škovlâkyessid, kiäid puáhtá tiiláđ škovláid muštâliđ ääšimiäldásii tiäđu sämmilâšvuođâst. Kolliistâlmijd puáhtá tiiláđ 20.10.2020-31.05.2021 koskâsii ááigán.</p>
<p>Luuvâ lase</p>
<p type="title">Nuorâirääđi uárnee kuullâm sämmilâšnuoráid tuotâvuotâ- já sovâdâttâmkomissaarij valjiimijn</p>
<p>Sämitige nuorâirääđi uárnee kuullâm sämmilâšnuoráid tuotâvuotâ- já sovâdâttâmkomissaarij valjiimijn tu 12.11.2020 tme 18.00-20.30.</p>
<p>Luuvâ lase</p>
<p type="title">Dihtosis-haahâ ocá škovlâkuosijd škovlâkolliistâlmáid</p>
<p>Sämitige nuorâirääđi já Nuorten Akatemia Dihtosis-haavâst fäälih kovláid škovlâkolliistâlmijd, main lii sämmilâš teema. Tääl mij uuccâp movtijgis paijeel 18-ihásijd säminuorâid pirrâ Suomâ škovlâkyessin kolliistâlmáid, moh olášuttojeh luuhâmive 2020-2021 ääigi.</p>
<p>Luuvâ lase</p>
<p type="title">Sämikuávlu lihâdem já lihâdem hárjuttem -selvâttempargo almostittum</p>
<p>Sämmilâšnuorah pyehtih oovdân, ete tábáhtusâi ohtâvuođâst tuáivuh ornimnáál sämikulttuurân lohtâseijee lihâdem ärbivuovijd. Sämikuávlu lihâdemtábáhtus kolgâččii toollâđ eellimvuáimálâžžân oovtâst sierâ tuáimeiguin. Ovdedemnáál äššin sahhiittâllum nuorah pajedii oovdân peessâm jieijâs eenikielân stivrejum liihâdmân. Meid naavcâi lasettem juávkkuliihâdmân já puohâi movtijdittem fáárun aneh tergâdin.</p>
<p>Luuvâ lase</p>
<p type="title">Máttááttâs- já kulttuurministeriöst ruttâdem Dihtosis-haavâ</p>
<p>Sämitige Nuorâirääđi já Nuorâi Akatemia Dihtosis-haavâ toimâ vijđeduvvoo meid vyeliškovláid.</p>
<p>Luuvâ lase</p>
<p type="title">Sämitigge nomâttâm neelji “Sámásteaddji – Säämsteei – Sámásteijee”</p>
<p>Sämitigge haalijd pajediđ sämikielâid uáinusân já lii nomâttâm neelji sämikielâlii kielâuápisteijee: Sámásteaddji – Säämsteei – Sámásteijee.</p>
<p>Luuvâ lase</p>
</body></document>
