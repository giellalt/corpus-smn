<document xml:lang="smn" id="no_id"><header><title>Mun lam Lumo -roolâspellâ</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2020</year><publChannel><publication><publisher>JAMK University of Applied Sciences</publisher></publication></publChannel><wordcount>840</wordcount><conversion_status type="standard"/><availability><license type="standard"/></availability><origFileName>Minä olen Lumo manuaali FINAL_inarinsaame_päiv260520.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p type="title">Uápásmittem</p>
<list><p type="listitem">Speelâst láá kulmâ spellee já speelâ jođetteijee.</p>
<p type="listitem">Speelâ jođetteijee pargon lii čuávvuđ ohtsij njuolgâdusâi nuávdittem já vuoluubeln čielgejum <span type="quote">”speelâ aalgâst”</span>, <span type="quote">”speelâ ääigi”</span> já <span type="quote">”speelâ loopâst”</span> -soojij olášum já nuávdittem.</p>
<p type="listitem">Tij taarbâšvetteđ pirco já muuštonmerkkimpiergâsijd.</p>
<p type="listitem">Speelâ ulmen lii uápásmittiđ spelleid toos, maggaar lii leđe ereslágán ko iäráseh (nk. nubbevuođâ tubdâmušân) stivriimân lohtâšuvvee vuáruvaiguttâstilálâšvuođâin.</p>
<p type="listitem">Speelâ aalgâst: Uásálisteeh suápih ohtsijn spellânjuolgâdusâin.</p>
<p type="listitem">Speelâ ääigi: Speelâ roolâi persovnlâšvuođah já toimâmtäävih vuárbáduvvojeh: sij pyehtih leđe magareh peri. Speelâ maailmist tun sáátáh karttâđ lattiđ já čuávdiđ aašijd toin lain, mii ij västid tuu jieijâd árvumaailm.</p>
<p type="listitem">Speelâ loopâst: Uásálisteeh savâsteleh speelâ ääigi šoddâm huámmášumijn, jurduin já tobdoin.</p>
<p type="listitem">Roolâspeelâst uáppee Lumo jotá jieijâs uáppupálgá já savâstâl ton jieškođe-uv muddoost máttáátteijein já opoin.</p>
<p type="listitem">Lumo persovnlâšvuotâ vuárbáduvvoo: sun puáhtá leđe maggaar peri.</p>
<p type="listitem">Täin savâstâlmijn máttáátteijee já opo toimâ vuárbáduvvoo. Máttáátteijee já opo pircosteh kuábáš-uv jieijâs reaktioid.</p>
<p type="listitem">Roolâspeelâ spelâdijn sättih šoddâđ vädisvuođah jis kárttá čaittâliđ ereslágán roolâ ko maggaar tun tuotâvuođâst lah. Tondiet lii tehálâš sooppâđ njuolgâdusâin ovdil speelâ älgim.</p>
<p type="listitem">Spellâ pištá 30-40 minuttid.</p>
</list><p type="title">Mun lam Lumo -roolâspellâ</p>
<list><p type="listitem">Kuulmâ ulmuuh juávhuh</p>
<p type="listitem">Jyehi juávkku taarbâš oovtâ pirco</p>
<p type="listitem">Roolah: Lumo, máttáátteijee, opo.</p>
<p type="listitem">Juáháš pirccoost. Stuárráámus čalmelovo finnim uásálistee lii Lumo, nubben stuárráámus lovo pircosteijee lii máttáátteijee, kuálmádin stuárráámus lovo pircosteijee lii opo.</p>
<p type="listitem">Juávkku pirccoost vala kulmii já lovoh čállojeh pajas.</p>
<p type="listitem">Pircco ovdâmerkkân tääbbin: https ://www.random.org/dice/? num=1</p>
</list><p type="title">Lumo lii speelâ kuávdáš persovn</p>
<list><p type="listitem">Suhâpeeli: Pirco čalmeloho 1-2; almajin nobdum, pirco čalmeloho 3-4: nisonin nobdum, pirco čalmeloho 5-6: eressuhâpiäláág</p>
<p type="listitem">Áámmátsyergi: Pirco čalmeloho 1-2: tipšomsyergi, pirco čalmeloho 3-4: taaiđâsyergi, pirco čalmeloho 5-6: tekniik syergi</p>
<p type="listitem">Ahe: Pirco čalmeloho 1-2: 16-20v., čalmeloho 3-4: 21-29v., čalmeloho 5-6: 30-35 v.</p>
</list><p type="title">Speelâ jotteem / äigijana</p>
<list><p type="listitem">Äigijana lii ivveest 2020 ihán 2025 ađai onnáá peeivist suullân vittâ ive ovdâskulij</p>
<p type="listitem">Äigijanast láá 5 tábáhtumečyegisid. <list><p type="listitem">ALGÂ</p>
<p type="listitem">LUHOSTUM</p>
<p type="listitem">EPILUHOSTUM</p>
<p type="listitem">OROSTEM</p>
<p type="listitem">LOPPÂ</p>
</list></p>
</list><p type="title">Ovdil ko juáđháh speelâ, muáddi tehálâš aiccâmuš, maid jyehi uásálistei lii pyeri addiđ</p>
<list><p type="listitem">Roolâspelâdijn máttáátteijee tâi škuávlejeijee lii speelâ jođetteijen tilálâšvuođâ koccee, kiäst puáhtá ain koijâdiđ iše.</p>
<p type="listitem">Speelâ siisâ: Uásálisteeh suápih savâstâlmáin, savváin/tavvoin meerhâ, moin puáhtá muštâliđ et tääl sij lävkkejeh nube maailmân mast pyehtih tábáhtuđ ääših já šoddâđ tobdoh, sehe muštâliđ, et speelâ nuvâdijn sij lävkkejeh taan maailmist olgos. Sooppâđ meid, et ain lii lope vyelgiđ roolâst já speelâst, jis tilálâšvuotâ oro kiännii spellee mielâst unohâssân (sirduu sajan g. Speelâst olgos).</p>
<p type="listitem">Algâttiđ juávhust mieldielimáin jieijâd roolâ já kuvviimáin speelâ algâtile já persovnijd.</p>
<p type="listitem">Speelâ aalgân: Aalgâst já loopâst lii pyeri muštottiđ, et koččâmuš lii mielâkuvviittâsmääđhist, mast uásálisteeh sierâdeleh maaŋgâlágán puátteevuođâiguin já tilálâšvuođâin moh pyehtih leđe máhđuliih teikkâ máhđuttemeh. Talle ko mij spellâp, te mij toimâp mielâkuvviittâsmaailmist. Uážžu movtijduđ já vuájudâttâđ jieijâs persovnân! Jis tilálâšvuotâ oro tuu mielâst unohâssân, speelâst uážžu vyelgiđ. (sirduu sajan g. Speelâst olgos)</p>
<p type="listitem">Mušte lattiđ muččâdávt já vääldi iärásijd huámmášumán speelâ ääigi.</p>
<p type="listitem">Sooppâđ ohtsijd njuolgâdusâid (já meid maggaar tobdotile ličij uáivilin šoddâdiđ), mii lii loválâš já mii ij.</p>
<p type="listitem">Speelâst olgos: Loopâst lii pyeri orniđ ohtsii kieđâvuššâm / čoođâmoonnâm / jurdui já tobdoi hundâruššâm, maid spellâ šoddâdij. Taat lohtâs torvolii saje vuáđujurdui. Speelâ loopâst uárnejuvvoo ohtsâš savâstâllâm, mon ääigi puáhtá moonnâđ čoođâ tobdoid já jurduid, maid spellâ šoddâdij.</p>
<p type="listitem">Uásálisteeh raportisteh máttáátteijei, jis kiinii lii rikkom ohtsijd njuolgâdusâid tâi saavah tâi tooimah iä lah hiäivuliih. Máttáátteijest lii vuoigâdvuotâ jođettiđ speelâ. Sun iššeed čuolmâsoojijn já tuáimá táárbu mield tuámárin.</p>
<p type="listitem">Trigger warning, triggerváruttâs: Sooppâđ juávhust meid meerhâ, jis juávhust kiännii mielâst tile oro unohâssân tâi sun triggeristuvvoo spellâmist! Taas láá kavnâmist meid vuáhádum tyejipiergâseh. Tobdosumos lii X-korttâ, mast lase eŋgâlâskielân täst: https://docs.google.com/document/d/1SB0jsx34bWHZWbnNIVVuMjhDkrdFGo1_hSC2BWPlI3A/edit</p>
</list><p type="title">Tääl spellâđ! Taa láá speelâ äigijana sajeh 1-5</p>
<p><em type="italic">1. </em><em type="italic">ALGÂ SAVÂSTÂLMÁIN </em></p>
<p>Lumo – kii tun lah? Maggaar tuáváást tun lah vuálgus? Maid tun luuvah nube tääsi oppâlájádâsâst já mondiet? (miäruštâllâđ täid savâstâlmáin oovtâst)</p>
<p>Ko tij leppeđ miäruštâllâm, kii Lumo lii, te sirduđ čuávuváid soojijd, main tij miäruštâlvetteđ vistig tábáhtume, mon Lumo iälá. Tast maŋa sehe máttáátteijee já opo pircosteh jieijâs reaktioid.</p>
<p><em type="italic">2. </em><em type="italic">LUHOSTUM </em></p>
<p>Lumo luhostuvá mastnii. Mii tot lii? Magarijd tobdoid tot šoddâd? Moh aašijd/tábáhtuumijd išedii luhostuumist? Maainâst.</p>
<p>Máttáátteijee já opo reaktioh pirccoostmáin:</p>
<p>1-2 ij peerust</p>
<p>3-4 láittá</p>
<p>5-6 movtijdit</p>
<p>Maainâst, maht máttáátteijee já opo lattiv já toimâv.</p>
<p><em type="italic">3. </em><em type="italic">EPILUHOSTUM </em></p>
<p>Lumo ij luhostuu monnii ääšist, mii lohtâs uáppoid tâi pargoelimân. Mii tot lii? Moh aašijd/tábáhtuumijd tovâttii tom, et jieh luhostum? Maht tot vaaigut Lumo motivaation? Maainâst.</p>
<p>Máttáátteijee já opo reaktioh pirccoostmáin:</p>
<p>1-2 ij peerust</p>
<p>3-4 láittá</p>
<p>5-6 movtijdit</p>
<p>Maainâst, maht máttáátteijee já opo lattiv já toimâv.</p>
<p><em type="italic">4. </em><em type="italic">OROSTEM </em></p>
<p>Lumost láá jieijâs persovnlii elimist háástuh já uápuh koskâlduvvojeh. Maggaar hástu lii koččâmušâst já maht tot vaaigut Lumo uáppoid já jieštoobdon? Moh aašijd/tábáhtuumijd tovâttii tom, et orostih? Maainâst.</p>
<p>Máttáátteijee já opo reaktioh pirccoostmáin:</p>
<p>1-2 ij peerust</p>
<p>3-4 láittá</p>
<p>5-6 movtijdit</p>
<p>Maainâst, maht máttáátteijee já opo lattiv já toimâv.</p>
<p><em type="italic">5. </em><em type="italic">LOPPÂ </em></p>
<list><p type="listitem">Moh láá täsiáárvu já oovtâviärdásâšvuođâ uáinuh ko Lumo kiäččá ovdâskulij?</p>
<p type="listitem">Magarin áámmátsyergi puátteevuotâ oro viiđâ ive keččin tast ko Lumo algâttij uápuidis?</p>
<p type="listitem">Mon keežild taat tile šoodâi máhđulâžžân?</p>
<p type="listitem">Mii ličij puáhtám estiđ luhostuumist?</p>
<p type="listitem">Magarin sajeh 2-4 liččii šoddâm jis Lumo ličij lamaš nube suhâpeeleest tâi suu ahe ličij lamaš miinii eres?</p>
<p type="listitem">Magarijd aašijd onnáá peeivi Lumo muštá uápui jotemist tehálâžžân já merhâšitten?</p>
<p type="listitem">Toollâđ speelâ loopâst ohtsii savâstâllâm, mon ääigi puáhtá moonnâđ čoođâ tobdoid já jurduid, moh spelâdijn šoddii.</p>
<p type="listitem">Sooppâđ oovtâst, et tääl spellâ lii nuuhâm.</p>
</list></body></document>
