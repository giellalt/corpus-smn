<document xml:lang="smn" id="no_id"><header><title>Jieštarkkumkorttâ</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2017</year><publChannel><publication><publisher>Tunne rintasi ry.</publisher></publication></publChannel><wordcount>258</wordcount><conversion_status type="standard"/><availability><license type="standard"/></availability><multilingual/><origFileName>omatarkkailun ohje_inarinsaame.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="hbs">JIEŠTARKKUMKORTTÂ</p>
<p>Mij raahtijm taam jieštarkkumkoortâ eidu tunjin! Tot ana sistees njamai jieštarkkum ravvuid. Piejâ koortâ taggaar sajan, kost tot muštoot tuu tarkkuumist. Täärhist njamaidâd ohtii mánuppaajeest.</p>
<p>Mondiet tarkkuđ jieš?</p>
<p>Raddepuurâs lii puoh táválumos puurâs Suomâst. Tot sáttá šoddâđ kiäs peri, mut nisonijn tot lii táválub. Joba jyehi káávcád nissoon puosâškuát raddepurâsân monnii muddoost jieijâs elimist. Jis raddepuurâs áiccoo tooláá, te ton ennustâs lii pyereeb. Ko tun tärhistah jieijâd njammaid merikooskâi, te tun oopah tubdâđ taid já huámášah, jis tain tábáhtuveh nubástusah.</p>
<p>Maht tom kalga porgâđ?</p>
<p>Jieštarkkuumân kuleh kyehti mudo: keččâm já kuldâlâddâm. Tärhibijd ravvuid tun kaavnah taam koortâ nube peln. Täärhist jieijâd njammaid ohtii mánuppaajeest. Jis tust láá mánusiih, te pyeremus äigipaje lii tállán mánusij maŋa. Merkkii jieijâd aiccâmušâid muušton. Njammain tábáhtuveh ave mield já mánuppaje jieškote-uv muddoin nubástusah, iäge puoh nubástusah lah varâliih. Jis tun aaicah jieijâd njammain epitáválii nubástus, te vääldi ohtâvuođâ tuáhtárân.</p>
<p xml:lang="vep">KEEJÂ</p>
<p>Keejâ njammaid spejâlist sehe nuuvt et kieđah láá vyellin já meiddei nuuvt et lah luptim taid pajas, vistig njuolgist ovddiibeln já talle kuábbáá-uv uálgi kuávlust. Keejâ meiddei njama vuálá. Kiddii huámmášume njamai stuárudâhân já háámán já meiddei nubástussáid, moh láá šoddâm liiškán já njamauáivážân. Keččâl linnásávt čarviimáin, et puátá-uv njamauáivást kolgos.</p>
<p xml:lang="olo">KULDÂLÂD</p>
<p>Viälláá káávvud já kuldâlâd kuábbáá-uv njama. Jođe ubâ njama pirrâ já teedâš siämmást suormâiguin. Toolâ suormâid njuolgâdin já oovtâst. Kiärdu kulmii nuuvt, et tutkâmnáál njama piälásâš kietâ lii vistig kiddâ roopâst, talle njuolgist meddâlkulij já viijmâg njuolgist uáivi paaldâst. Kuldâlâd meid ertpeelijd. Jis tun aaicah maidnii epitáválijd, te kuldâlâd tom várugávt.</p>
<p>Korttâ lii pyevtittum jieškote-uv kielân oovtâstpargoost Monika-Naiset liitto ry:in.</p>
</body></document>
