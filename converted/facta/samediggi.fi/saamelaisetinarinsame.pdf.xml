<document xml:lang="smn" id="no_id"><header><title/><genre code="facta"/><author><unknown/></author><wordcount>1899</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/images/stories/pdf_tiedostot/saamelaisetinarinsame.pdf</origFileName><parallel_text xml:lang="eng" location="saamelaisetenglanti.pdf"/><parallel_text xml:lang="fin" location="saamelaisetsuomi.pdf"/><parallel_text xml:lang="sme" location="saamelaisetsame.pdf"/><parallel_text location="saamelaisetsaksa.pdf" xml:lang="deu"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>SämmiliihSuomâst Sämmiliih láá Euroop union kuávlu áinoo algâaalmug. Jiečânâs enâmijn ässee aalmugeh nabdojeh algâaalmugin, ko sij láá šáddááš aalmugist, mii eennâm väldidem tâi asâttem tâi táálái riijkârajij šoddâm ääigi aasâi enâmist tâi ton eennâmtieđâlâš kuávlust, moos eennâm kulá. Algâaalmug, kote kalga jieš anneeđ jieijâs tagarin, lii vuoigâdvuođâlâš sajattuvâstis peerusthánnáá siäiluttâm ollásávt tâi uásild jieijâs sosiaallâš, ekonoomlâš, kulttuurlâš já poolitlâš vuáháduvâidis.</p>
<p>Sämmilij sajattâh kirjejui Suomâ vuáđulaahân ive 1995. Sämmilijn algâaalmugin lii vuoigâdvuotâ toollâđ já ovdediđ kielâs já kulttuuris sehe toos kullee ärbivuáválâš iäláttâsâidis. Sämikielâ kevttimist virgeomâháin lii asâttum jiejâs laahâ.</p>
<p>Sämmilijn lii lamaš ive 1996 rääjist päikkikuávlustis kielâs já kulttuuris kyeskee vuáđulaavâ miäldásâš jiešhaldâšem. Sämmilij jiešhaaldâšmân kullee pargoid hoittáá sämmilij vaaljâiguin väljejum parlament, Sämitigge. Lasseen nuorttâsämmilij sijdâčuákkim oovdâst nuorttâlâšlaavâ mield nuorttâsämmilijd nuorttâlâškuávlust, mii lii uási sämikuávlu.</p>
<p>Suomâst sämmiliih láá suullân 9 000. Sist paijeel 60 prosenttid äässih juo päikkikuávlus ulguubeln, mii aasât sämikielâlâš máttááttâsân, palvâlussáid já tiäđujyehimân uđđâ vátámušâid. Árvuštâlloo, et puohnâssân sämmiliih láá jieškote-uv enâmijn ohtsis paijeel 75 000. Enâmustáá sämmiliih láá Taažâst.</p>
<p>Sämikuávlu lii miäruštâllum laavâst. Toos</p>
<p>kuleh Iänuduv, Aanaar já Ucjuv kieldah sehe Suáđigil kieldâst Säämi palgâs kuávlu.</p>
<p>IäláttâsahPuásuituálu, kyelipivdo, meccipivdo já ucessiähá</p>
<p>eennâmtuálu sehe luándupyevtittâsâi nuurrâm  já tyeji láá sämmilij ärbivuáválâš iäláttâsah. Onne  ärbivuáválâš iäláttâsah tahhojeh meiddei kuálusáigápuáttun el. tuurism já eres palvâlemiäláttâsâi paaldâst.</p>
<p>Luánduiäláttâsâi uásus vyebdimijn já pargovyeimiuásusáin mitteddijn ij lah meendu styeres, mut toi kulttuurlâš merhâšume lii tehálâš. Toh iä lah tuše iäláttâs tâi áámmát, pic toh láá uási jiešnálásâš eellimvyevi.</p>
<p>Uási sämmilijn finnee áigápuáđus ain-uv ärbivuáválâš iäláttâsâin, mut stuorrâ uási sämmilijn parga uđđâáigásâš ámáttijn.</p>
<p>Suomâst sämmilâšvuotâ lii miäruštâllum sämitiggelaavâst já ton válduvuáđustâsân lii sämikielâ. Laavâ mield sämmilâš lii olmooš, kote ana jieijâs sämmilâžžân toin iävttoin, et sun jieš tâi aainâs-uv ohtâ suu vanhimijn tâi ááhust já äijihist tâi madârvanhimijn lii oppâm sämikielâ vuosmuu kiellân.</p>
<p>Sämmiliih láá toi ulmui maajeeldpuátteeh, kiäh asâttii Tave-Fennoskandia tállán jieŋâääigi maŋa suullân 10 000 ihheed tassaaš. Etnisâš sämmilâšvuotâ ovdánij, ko sämikielâ šoodâi syemmilâšsämmilâš kielâohtâvuođâ pieđgândijn suullân 2000 oKr. Suijân lâi kulttuur nubástus, mii šoodâi iäláttâsâi muttuumist ereslágánin.</p>
<p>Sämmilij aassâmkuávlu já lavdâm láin vijđásumos muddoost äigirekinistem aalgâ suulâin 1000-lohon. Sämmiliih assii Laatokast Jieŋâmeerâ räi já Koskâ-Skandinaviast Vielgismeerâ räi. Eereeb uárji- já maadâridostuv ubâ tááláá Suomâ kuávlu lâi sämmilij aassâmkuávlun. Syemmilâš uđâsässei tiädu keežild sämmilâš aassâm suudâi válduaalmugân máddáápiäláá Suomâst.</p>
<p>Sämmiliih láá lamaš iänááš pivdoaalmug, mon eellimvyehi vuáđudui maaŋgâtuálun. Sämmiliih ellii tast, maid luándu šoddâdij ihásávt sii ävkkin jieškote-uv iveaaigijn. Kode já čevđiellei pivdem sehe kyelipivdo lijjii ávháliih iäláttâsah, moi puáhtusijguin kavpâšui joba Koskâ-Euroop rääjist. Maaŋgâ tuálust ihásâšjurâmân kullii meiddei loddepivdo, muorjim já nuurrâm. Ucessiähá puásuituálu lii sáttám leđe juo tuháttijd iivijd.</p>
<p>Sämmilâš ohtsâškodde lâi pyreest ornijdum: vuáđuohtâdâh lâi perruin tâi suuvâin šaddee sijdâ, sämisijdâ, main lâi jiejâs kuávlu. Tain šoddâm viärmádâh uulij ubâ Tave-Fennoskandia pirrâ.</p>
<p xml:lang="sme">Museovirasto</p>
<p>Rajijguin pieđgejum aalmug</p>
<p>SämiRääđi lii Taažâ, Ruotâ, Suomâ ja</p>
<p>Sämmilâšsiärvádâh kaartâi eromâšávt 1500-lovo rääjist ulguupiälááš muuivij kozzáid. Tave-enâmeh riemmii haldâšiđ säämi eennâm uássin jieijâs kuávluid, uđâsaassâm já ohtsâš kodálâš haaldunväldim vievâst. Sämmilâš ohtsâškodde häämi sajan poođij tave-eennâmlâš haldâšem vuáhádâh. Kuuloold sämikuávluh juáhhojii meiddei räjiorniimijguin, ko táálááh riijkârääjih miäruštâlluvvojii. Ko uđâsaassâm nanosmui 1800-lovvoost, riemmii staatah tiäđulâš politiik vievâst nanodiđ válduaalmug hiäđuid já suddâdiđ sämmilijd válduaalmugân. Sämmilij ohtâvuotâ jieijâs kielân já kulttuurân hiäjusmui.</p>
<p>Sämmilâš ohtSâšpaRgo álgá</p>
<p>Ruošâ sämiseervij ohtsâšpardo-orgaan, mii vuáđudui ive 1956. Ton uáivilin lii kocceeđ sämmilij hiäđuid aalmugin já nanodiđ sämmilij oohtânkuullâmvuođâ riijkaraajij paijeel. Rääđi alemus čuákkim, sämikonferens, čokkân jyehi niäljád ive.</p>
<p>Sämmilij etnisâš já aalmuglâš moránem aalgij 1800-lovo loopâst Taažâst já Ruotâst, ko šoddii vuosmuuh sämiseervih já aaviseh. Ko válduaalmugij meridemväldi nanosmui já sämmilij eellimtile kááržui, te iberdui aalmuglâš ohtsâšpargo merhâšume. Ton puátusin lâi ive 1917 vuosmuš maadâ- já tavesämmilij ohtsâš sämičuákkim Taažâ Truándimist. Ohtsâšpargo nanosmui soođij maŋa, ko Ruotâ Juhâmohheest tollui 1953 vuosmuš kuulmâ riijkâ sämmilij konferens. Tot tiäduttij sämmilij vuoigâdvuođâid luánduvaarijd já kielân já meridij ohtsâš Sämirääđi vuáđudem. Sämikulttuur eidusâš <span type="quote" xml:lang="nob">”renessans”</span> aalgij 1960-lovo loopâst. Tot merhâšij sämipolitiik, jieijâskielâlâš tieđettemriädui, kirjálâšvuođâ, teatter, škovlim já tutkâmuš pajanem já maaŋgâi jieijâs vuolgâsoojijn huksejum instituutioi aalgâ.</p>
<p>Sämitigge lii sämmilij jiešmeridem</p>
<p>orgaan. Ton tehálumos pargon lii vuáváđ já olášuttiđ Suomâ vuáđu laavâst sämmiláid algâaalmugin turvâstum jiešhaldâšem jieijâs kulttuurân já kielân kyeskee aašijn. Sämitigge lii Suomâ sämmilij alemus politiiklâš orgaan já tot oovdâst sämmilijd sisriijkâlâš já aalmugij koskâsâš ohtâvuođâin já tipšo aaššijd, moh kyeskih sämmilij kielân, kulttuurân já tilán algâaalmugin. Sämitige 21 jesânid já nelji värijeessân väljejuvvojeh sämmilij kooskâ vaaljâiguin jyehi niäljád ive.</p>
<p>Suomâst sämmilij parlamentaarlâš pargo algâttui ive 1973. Ton olášutij <em type="italic">Säämi parlamenttâ</em>. Pargo joođhij sämitigge ive 1996 rääjist. Taažâ finnij sämitige ive 1989 já Ruotâ 1993. </p>
<p>Säämi paRlamentaaRlâš Rääđi</p>
<p>lii Suomâ, Taažâ já Ruotâ sämitigij ohtsâš pargo-orgaan, mast láá 21 jesânid. Tot algâttij tooimâs ive 2000.</p>
<p>Sämikielah láá Euroop algâkielah já nuorttâmeerâsyemmilâš kielâi (tegu suomâkielâ já eestikielâ) aldemuuh hyelkkikielah. Toh sárnojeh Suomâst, Ruotâst, Taažâst já Ruošâst.</p>
<p>Suomâst sárnoo kulmâ sämikielâ: tavesämikielâ, aanaarsämikielâ já nuorttâsämikielâ. Tavesämikielâ lii kielâjuávhuin stuárráámus. Tom sárnuh suullân 20 000 olmožid Suomâst, Taažâst já Ruotâst. Suomâst tavesämikielâ sárnooh láá suullân 2000.</p>
<p>Aanaarsämikielâ sárnoo tuše Suomâst, nuorttâsämikielâ meiddei Ruošâst. Suomâst kuábbáá- uv kielâ sárnuh suullân 300 olmožid iänááš Aanaar kieldâst, mii lii Suomâ áinoo neeljikielâlâš kieldâ. Ton virgálâš kieláid kuleh suomâkielâ lasseen kulmâ sämikielâ.</p>
<p>Maaŋgah sämmiliih láá váldukielâi tiädu vyelni monâttâm algâalgâlâš kielâs. 1960-lovvoost álgám etnisâš moránem lii jođettâm sämikielâ tiäđulâš varjâlmân já maaŋgâlágán kielâ iäláskittemtoimáid. Sämikielâ finnij virgálii sajattuv ive 1992 säämi kielâlaavâ mield. Säämi kielâlaahâ uđâsmittui ive 2004.</p>
<p xml:lang="fin">Martti Rikkonen</p>
<p>kielâ máttááttâSâSt</p>
<p xml:lang="fin">Utsjoki</p>
<p>Sämikielâ máttááttâs lii adelum vuáđuškoovlâ vuosmui iivij rääjist. Sämikielâlâš máttááttâs vuolgij joton Ucjuuvâst já Anarist 1970-lovo pelimuddoost.</p>
<p>Sämikuávlust ässee sämikielâlâš uáppeeh kalgeh laavâ mield finniđ váldu-uási vuáđumáttááttâsâst sämikielân. Sämikielâ puáhtá leđe škoovlâ máttááttâskielâ, eenikielâ oppâaamnâs tâi väljejum vieres kielâ oppâaamnâs. Puoh sämikuávlu vuáđu škoovlah já luvâttuvah adeleh máttááttâs sämikielâst. Pajeuáppeetutkos tave- já aanaarsämikielâ iskos lii puáhtám čođâldittiđ 1990-lovo rääjist, nuorttâsämikielâ ive 2005 rääjist. Sämikuávlu ulguubeln sämikielâ máttááttuvvoo vistig viehâ uccáá, mut uáppeimeeri lii lassaanmin. Uási máttááttâsâst adeluvvoo virtuaalmáttááttâssân. Sämitige škovlim- já oppâmateriaallävdikodde vuáváá já ruttâd sämikielâlâš oppâmateriaal.</p>
<p>Säämi máttááttâskuávdáš lii áinoo áámmátlâš oppâlájádâs Suomâst, mii addel máttááttâs meid sämikielân. Ton pargon lii palvâliđ sämikuávlu já ton iäláttâseellim.</p>
<p>Suomâst sämikielâ puáhtá luuhâđ kuulmâ ollâopâttuvâst: Oulu, Helsig já Laapi ollâopâttuvâst Ruávinjaargâst. Oulu ollâopâttuv Giellagas-instituutâst lii väldikodálâš sierânâspargo sämikielâ, kulttuur já tutkâmuš ovdedeijen.</p>
<p xml:lang="kal">Inari</p>
<p xml:lang="fin">Enontekiö</p>
<p xml:lang="fin">Sodankylä</p>
<p>1. maadâsämikielâ 2. umesämikielâ 3. pittáámsämikielâ 4. juulevsämikielâ 5. tavesämikielâ</p>
<p>6. aanaarsämikielâ 7. nuorttâsämikielâ 8. äkkilsämikielâ 9. kieldâsämikielâ 10. tarjesämikielâ</p>
<p>Ko sämmilâš ášástâl sämikuávlu staatâ já kieldâi virgáduvâin, finnodâhlájádâsâin já toimâsoojijn, lii sust vuoigâdvuotâ sierânâs vátámušâttáá kevttiđ sämikielâ. Virgeomâhâš kalga anneeđ huolâ vuoigâdvuođâi vuáválâšvuođâlâš olášuumeest. Ucjuuvâst, mii lii Suomâ áinoo sämmilâšeenâblovo kieldâ, sämikielâ já suomâkielâ lává virgálávt masa siämmááárvusâš sajattuvâst.</p>
<p>Ohtsâštave-eennâmlâš sämityeje pyevtittâsmerkkâ syeijee puigâ säämi tyeje. Meerhâ vuoigâd vuođâlâš iäigád lii Sämirääđi já tom haldâšeh jieškote-uv enâmij sämityejiseervih, Suomâst Sámi Duodji ry.</p>
<p>Sämitaiduu vuáđu lii ärbivuáválâš eellimvyevist já aalmugärbivyevist. Mučis já hervejum tiiŋgah iä lah rahtum taiduu keežild, pic muččâdvuotâ já vuovâs anolâšvuotâ kuleh ain oohtân.</p>
<p>Sämityeji lii šoddâm jottee já luándu šiäštulávt</p>
<p>kevttee eellimvyevi mield. Esteetlâšvuotâ lii ärbivuáválâš tyejeest palvâlâm vuáválâšvuođâ. Sämityeijin kočoduvvojeh kieđâiguin tuáijojum anotiiŋgah, tegu pihtâseh, tyejipiergâseh, pivdopiergâseh já čiiŋah. Tiiŋgâi myenstereh, iivneh já hervimvyevih vuáđuduveh puáris anotiŋgáid, maid tovle masa juáháš ferttij mättiđ jieš rähtiđ. Ärbivuáválâš tyejiamnâseh láá čuárvi, tähti, muorâ, tane, čevđi já käägis.</p>
<p>kovetaaidâ</p>
<p>Sämmilâš kovetaaidâ lii jottáám kuhes määđhi tuhháátsâšivij källeesárgusijn já aalmugtaidust, kuás sämmilâš maailmankove puovtij hammiđ nuáidiruumbu šišneulgužân. Onnáápeeivi taidâreh heiviitteh jiejâs vuolgâsoojijd uárjimaailm já válduaalmugij lájádâsâin finnejum oppáid. Pyevtittâsâin uáinoo ärbivyevi já uđđâ vaikuttâsâi vuáruvaikuttâs.</p>
<p>Tyeji lii ain-uv tehálâš sämmilâš kulttuurtahhee já iäláttâs. Majemui ihelovoi ääigi tot lii aldanâm taaidâtyeje. Pyevtittâsah láá áinoošlajâseh nuuvt valmâštemvyevis já häämis peeleest.</p>
<p>Sämmilij aalmuglâš tubdâlduvâin uáinoo Sämi</p>
<p>mááCCuh puoh enâmustáá. Tast lii šoddâm</p>
<p>tehálâš iden titeet symbool, mii kuáddá mieldi sämmilij historjá. Mááccuh herviimeh já ubâlâšvuotâ muštâleh kote kuávlust sämieennâm olmooš lii vuálgus – čolmišâs ulmui joba suuvâ já lii-uv olmooš naaijâm.</p>
<p>Suomâst láá kiävtust vittâ sämimááccuh váldumaali: Tiänu, Aanaar, Iänuduv, Vuáču já nuorttâsämmilij mááccuh. Sämimááccuh lii algâalgâlávt aalmugpiivtâs, ige ton kevttim lah historjá mongin muddoost potkânâm. Aigijmield mááccuh lii muttuumin argâpihtâsist juhlâpihtâsin.</p>
<p>Taažâst já Ruotâst sämimááccuh kevttih tuše sämmiliih. Suomâst meid válduaalmug lii kiävttám sämimáccuhijd tâi taid sulâstittee máccuhijd el. tuurismrekvisiittan, mii lii mottoom muudon toohâm epičielgâsin mááccuh ohtâvuođâ sämmilâš identiteettân.</p>
<p>Gollegákti, Outi Pieski 2006.</p>
<p>Säämi muuSik tobdosumos häämi lii tavesämmilâš <em type="italic">juáigus</em>. </p>
<p>Ton tobdosumoseh jiešvuođah láá el. eromâš jienâkevttim, riges rytmâvalje, improvistim, čuojânâsttâsvuotâ, tievâsmittee saanij kevttim sehe juáigus čovgâ ohtâvuotâ eres kulttuurân.</p>
<p>Juáigusijd puáhtá jyehiđ olmoošjuáigusáid já eres juáigusáid. Olmoošjuáigusijn kovvejuvvojeh tiätu ulmuu jiešvuođah ero mâšávt melodia já juoigâm vievâst. Säänih iä lah siämmáá teháliih. Juáiguseh ráhtojeh meiddei soojijn já ellein, mut tááláá ääigist meiddei veikkâbâ muávlost tâi moottorkiälhást. Suomâ sämmilij eres ärbivuáválâš muusikšlaajah láá aanaarsämmilâš <em type="italic">livđe</em> já nuorttâsämmilâš <em type="italic">leu´dd</em>, main kuábáš-uv lii vaarâst lappuđ. </p>
<p>Sämmilij kevttim instrumeentijn nuáidurumbu, lâi tehálâš nuáidi rituaalriäidu. Ton paaldâst lii tobdos 3-5-suormâráigásâš pilli, “<em type="italic">fádnobiipa</em>” ađai <em type="italic">´puurrâmräsipiijpo´</em>, mii rahtui puurrâmrääsi (<em type="italic">Angelica archangelica</em>) versoost. Tiäđu mield meid skiláneh láá kevttum. </p>
<p>1960-lovvoost sämikielâlâš muusik čuávuškuođij ääigi ovdánemsuundijd. Onnáá peeivi sämikielân ráhtoo rock-, pop-, etno-, hevi-, tekno, tanssâmuusik, párnáilavluuh, saalmah já rap-muusik.</p>
<p>Sämmilijn tuše nuorttâlijn lii tanSSâäRbivyehi. Jis taggaar eres sämmilijn lii lamaš, ovdâmerkkân kuobžâkoddemân kullee riittin, te tot lii ristâlâšosko mield lappum. Nuorttâliih láá tánssám Ruošâ pehti puáttám katril. Onnáá peeivi ärbivyevi tuálih Čevetjäävri já Njellim tanssâjuávhuh.</p>
<p>Algâaalmugij muusiktábáhtus ijâttiS</p>
<p>ijjâ uárnejuvvoo Anarist vyesimáánu</p>
<p>majemuu oho.</p>
<p>Ihásávt uđđâivemáánust Anarist uárnejum algâaalmugij filmâfestivaal Skammâ</p>
<p>koveh lii säämi filmâmaailm kuávdáš</p>
<p xml:lang="dan">forum.</p>
<p>kiRjálâšvuotâ</p>
<p>Sämmilij tehálumos tiäđusirdee lii <em type="italic">Säämi Radio</em>. Yleisradio algâttij merikoskâsâš sämikielâlâš radiovuolgâttâsâid Suomâst roovvâdmáánust 1947. Tiäđusirdem lasseen lii radiost tehálâš kulttuurpargo. Ton pehti vijđáneh el. maaŋgah moodeern ohtsâškoodán já elimân kullee uđđâ säänih já ettâmvyevih. </p>
<p>Sämikielâlâš tv-uđđâseh, <em type="italic">Ođđasat</em>, algii ive 2002 aalgâst. Sämikielâlâš párnáiohjelmeh oinuuškuottii Suomâst čohčuv 2007. Tele<em type="italic">Yle Sámi Radioin</em>, Taažâ <em type="italic">NRK Sámi Radion</em> já Ruotâ <em type="italic">SVT Sápminjn</em>. visio lasseen láá ohjelmeh uáinimnáálá internet pehti já toh pyevtittuvvojeh ohtsâšpargoost Suomâ </p>
<p><em type="italic">Sápmelaš</em> lâi Suomâ vuosmuš sämikielâlâš äigipajelostâ. Tot almostui tavesämikielân iivijn 1935–2002. <em type="italic">Anarâškielâ servi ry</em>. lii almostittám Anarâš-loostâ ive 1987 rääjist. Suomân puátih meiddei Taažâst almostuvvee tavesämikielâlâš loostah. </p>
<p>Vuosmuuh sämikielâlâš olgosadalduvat lijjii Ruotâst ive 1619 teddilum kyehti oskolduv kirjáá. Vuosmuuh sämmilij čáállám čaabâkirjálâš kirjeh almmostuvvii 1910-lovvoost.</p>
<p>Čoođâmoorrâm tábáhtui 1970-lovo aalgâst, ko kirjeh almostuuškuottii eenâb. Kirječälleeh, kiäin  škovlâ lâi rievedâm nuuvt eenikielâ, identiteet já kulttuur, račoškuottii kollektiivlâš vuáttámušâidis. Siämmást sii ovdedii eenikielâlâš olgospyehtimis.</p>
<p>Kirsti Palto vuosmuš roomaan<em type="italic"> Voijaa minun poroni (Guhtoset dearvan min bohccot)</em> lâi Finlandia-iävtukkâssân ive 1986. Nils-Aslak Valkeapää tihtâeepos <em type="italic">Aurinko, Isäni (Beaivi,  áhčážan, 1988) </em>vuoitij Tave-enâmij rääđi kirjálâšvuođâpalhâšume ive 1991. </p>
<p>Säämi elleekove äigi aalgij ive 1987, ko</p>
<p>Nils Gaup stivrij elleekove <em type="italic">Ofelaš</em>. Elleekove lâi Oscar-iävtukkâssân. Sämielleekove <span type="quote">“uđđâ pááru”</span> 2000-lovo aalgâst lii luptim uáinusân uđđâ stivrejeijeesuhâpuolvâ. Luptânmân lii adelâm liävtu elleekovesyergi škovlim lasanem tav veen. </p>
<p xml:lang="fin">Harri Nurminen</p>
<p>SiijdâSt tuáimih Säämi Museo já Tave-</p>
<p>Säämi Suuvâ laavlâ lii sämmilij virgálâš aalmuglâšlaavlâ. Säämi</p>
<p>suuvâ lavlui lii čáállám saanijd vuosmuš sämmilâš riijkâpeivialmai Isak Saba já nuotâ pieijâm taažâ nyettejeijee Arne Sørlie.</p>
<p><em type="italic">Tääbbin tavveen Távgái vyelni mist lii stuorrâ Säämieennâm: Tuodâr liäbbáá tuoddâr tyehin, jävri šiärráá jäävri alda, čoheh čielgijn, čoroh čuumâin alanedeh alme vuástá; </em></p>
<p>Säämi liipu lii vuávám sämitaaidâr Astrid Båhl. Ton arttâ puátá nuáidu</p>
<p>ruumbust já maadâsämmilâš Anders Fjellner tiivtâst <em type="italic">Páiven párneh (Piäiváá päärnih)</em>, mast Fjellner kovvee sämmilijd piäiváá nieidân já kan dân. Liipu ruopsis riegis kovvee piäiváá já čuovjâd máánu. Lippu já Säämi suuvâ laavlâ tuhhittuvvojii Sämmilij 13. konfereensâst Årest 1986. Aalmuglâšlavluu melodia tuhhiittui Sämmilij 14. konfereensâst Helsigist 1992.  </p>
<p>Sämmilij lippupeeivih láá ohtnubáloh, main tehálumos lii Säämi</p>
<p>aalmugpeivi, 6. kuovâmáánu. 1917 tollui Taažâ Truádimist vuosmuš</p>
<p>sämičuákkim, moos lijjii čokkânâm sehe tave- já maadâ sämmiliih. Talle jieškote-uv kuávlui sämmiliih porgâškuottii ohtsâš aalmuglâš ašijguin. Säämi liipu puáhtá kevttiđ epivirgálávt meiddei jieškote-uvlágán juhletilálâšvuođâin.</p>
<p>Saamelaiskäräjät – Sametinget – The Sámi Parliament FI-99870 Inari | www.samediggi.fi</p>
<p>Sämitige almostitmeh 2009. Kalevaprint 2009. Graafâlâš vuávám Studio Borga. Ovdâsiijđo koveh Harri Nurminen, Martti Rikkonen.</p>
</body></document>