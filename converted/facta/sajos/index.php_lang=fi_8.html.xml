<document xml:lang="smn" id="no_id"><header><title/><genre code="facta"/><author><unknown/></author><wordcount>321</wordcount><conversion_status type="standard"/><availability><license type="standard"/></availability><multilingual/><origFileName>http://www.samediggi.fi/index.php?lang=fi</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="fin">Samediggi - Saamelaiskäräjät - Etusivu</p>
<p xml:lang="fin">Saamelaiskäräjien hallitus valmisteli seuraavaa käräjien kokousta</p>
<p xml:lang="fin">Saamelaiskäräjien seuraava, järjestyksessään toinen täyskokous pidetään 19.6.2017. Saamelaiskäräjien hallitus valmisteli kokouksessaan 2.6.2017 asioita esitettäväksi täyskokoukselle. Keskeisimpinä asioina täyskokous käy lähetekeskustelun Pohjoismaisesta saamelaissopimuksesta, nimeää jäseniä Saamelaisalueen koulutuskeskuksen johtokuntaan sekä käy lähetekeskustelun totuus- ja sovintopro-sessista.</p>
<p xml:lang="fin">Digitaalista nuorisotyötä ja verkkoneuvontaa saamelaisalueelle</p>
<p xml:lang="fin">Saamelaiskäräjien nuorisoneuvosto on saanut 15 000 € rahoituksen vuodelle 2017 DigiÁrran-hankkeeseen. Tavoitteena on löytää digitaalisen nuorisotoiminnan malli saamelaisalueella sekä luoda verkko- ja tietopalvelu saamelaisnuorille. Hanke on suunniteltu kolmivuotiseksi.</p>
<p xml:lang="fin">Saamelaisten perinteisten elinkeinojen nykytilanne Suomessa – Biodiversiteettisopimuksen seurantaindikaattorien taustoitus -raportti valmis</p>
<p xml:lang="fin">Saamelaiskäräjien toteuttaman hankkeen tavoitteena oli selvittää saamelaisten perinteisten elinkeinojen tilaa ja kehitystä. Hankkeen aikana haluttiin saada tietoa perinteisten saamelaiselinkeinojen harjoittajien määrästä Suomessa sekä tietoa kotiseutualueella asuvien saamelaisten elinkeinorakenteesta. Hanke tukee Suomen kansainvälisten velvoitteiden toimeenpanoa biodiversiteettisopimuksen osalta ja lisää nykytietoa saamelaiskulttuurin ja saamelaiselinkeinojen tilasta Suomessa. Hankkeen tuloksia voidaan hyödyntää kehitettäessä saamelaiselinkeinoja koskevaa lainsäädäntöä ja hallintoa.</p>
<p xml:lang="fin">Sajos hakee saamenkäsityöpajan ohjaajaa</p>
<p xml:lang="fin">Sajoksessa järjestetään viidettä kesää saamenkäsitöiden työpajoja. Käsityöpajan ohjaajan työhön kuuluu opastaa asiakkaita saamenkäsitöiden teossa ja kertoa saamenkäsitöiden historiasta ja perinteistä sekä omista käsityötavoistaan. Käsityöpajan ohjaajan työpaikka sijaitsee Saamelaiskulttuurikeskus Sajoksessa Inarissa.</p>
<p xml:lang="fin">Puheenjohtaja Sanila-Aikio matkaa Alaskaan vastaanottamaan Arktisen neuvoston puheenjohtajuutta</p>
<p xml:lang="fin">Suomi aloittaa Arktisen neuvoston kaksivuotisen puheenjohtajuutensa 11. toukokuuta 2017 Alaskan Fairbanksissä pidettävässä ulkoministerikokouksessa. Suomen valtuuskuntaa johtaa ulkoministeri Timo Soini ja Saamelaiskäräjiä kokouksessa edustaa puheenjohtaja Tiina Sanila-Aikio. Kokouksessa julkaistaan myös neuvoston työryhmien raportteja, joiden suositusten perusteella ulkoministerit päättävät mahdollisista jatkotoimista.</p>
<p xml:lang="fin">Positiivinen vastaanotto Saamelaiskäräjien ja eduskuntaryhmien yhteistyöryhmälle</p>
<p xml:lang="fin">Saamelaiskäräjien hallitus tapasi keskustan, kokoomuksen, SDP:n, vasemmistoliiton ja vihreiden eduskuntaryhmien edustajia 4.5.2017 Helsingissä. Tapaamisessa sovittiin yhteistyöryhmän perustamisesta, minkä tarkoituksena on aloittaa dialogi Suomen eduskunnan ja Saamelaiskäräjien välillä. Yhteistyöryhmän perustaminen nähtiin tärkeänä askeleena kahden edustuksellisen elimen yhteistyölle.</p>
<p xml:lang="fin">Karesuvannon, Karigasniemen ja Inarin tanssiryhmät saamelaisuorten edustajiksi valtakunnalliseen MOVES-tapahtumaan</p>
<p xml:lang="fin">Giehtaruohttasa nieiddat Karesuvannosta, B girls Inarista ja Sávjabávtti nieiddat Karigasniemeltä lähtevät edustamaan saamelaisnuoria Rovaniemellä 26.-28.5. järjestettävään valtakunnalliseen MOVES-tapahtumaan. Saamen käsityön tekijöistä stipendein palkittiin kuusi nuorta ja tanssiryhmistä lisäksi kolme ryhmää. Tuomarit kiittivät nuoria ja heidän ohjaajiaan sekä tanssikilpailun että saamen käsityökilpailun korkeasta tasosta. Tapahtumakuvia ja videoita https://www.instagram.com/arktistapedagogiikkaa/.</p>
</body></document>
