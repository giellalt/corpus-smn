<document xml:lang="smn" id="no_id"><header><title>VUÁRUTTUVÂI Raavâkirje vuáruvaikuttâsân já kielâ ovdánem algâmuddoid</title><genre code="facta"/><author><person firstname="Kaisa" lastname="Martikainen" sex="unknown" born="" nationality=""/></author><translator><unknown/></translator><translated_from xml:lang="fin"/><year>2007</year><publChannel><publication><publisher>Tikoteekki</publisher></publication></publChannel><wordcount>2538</wordcount><conversion_status type="standard"/><availability><license type="standard"/></availability><multilingual/><origFileName>https://papunet.net/sites/papunet.net/files/materiaalia/vuorotellen_inarinsaame_netti.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="vep">VUÁRUTTUVÂI</p>
<p><em type="bold">Raavâkirje vuáruvaikuttâsân já </em><em type="bold">kielâ ovdánem algâmuddoid </em></p>
<p><em type="bold">Siskáldâs </em></p>
<p xml:lang="fkv">Lohhei <em type="bold">2 </em></p>
<p>Vuáruvaikuttâs nanosmuvá oovtâstoromist <em type="bold">4 </em></p>
<p>Tátuhánnáá tábáhtum olgospyehtimijn tiäđulâš viestáid <em type="bold">6 </em></p>
<p>Olgospyehtimvuovij lasanem <em type="bold">8 </em></p>
<p xml:lang="isl">Sárnum ájánem <em type="bold">9 </em></p>
<p>Lihâstuvâin sevimáid, čujottâlmist kuuvijd <em type="bold">10 </em></p>
<p>Olgospyehtimij ovtâstittem ciälhusin <em type="bold">12 </em></p>
<p>Páárnáš ovdán jieijâs ovtâskâslâš tahtáih <em type="bold">14 </em></p>
<p>Lasetiätu <em type="bold">16 </em></p>
<p xml:lang="fkv"><em type="bold">Lohhei </em></p>
<p>Vuáruvaikuttâs lii tehálâš juáhážân. Párnáást já vaanhimijn lii siämmáá tehálâš rooli vuáruvaikuttâs ovdánmist. Vuáruvaikuttâstááiđuh nanosmuveh ohtsij vuáttámušâi pehti.</p>
<p>Taan raavâkirjeest muštâluvvoo párnáá vuáruvaikuttâs já kielâ ovdánmist šoddâmist suullân kyevti já peli ive räi. Jyehi páárnáš ovdán jieijâs ovtâskâslâš taahtâ mield. Távjá páárnáš uáppá kommunikistiđ nuuvt, et áášán ij šoodâ kiddiđ sierânâs huámášume. Ovttuu kommunikistemtááiđuh iä kuittâg ovdán koskâmiärásij äigitaavlui mield. Meid párnáá toimâm vuáruvaikuttâstilálâšvuođâin puáhtá vaikuttiđ rävisulmui mielâst ereslágánin ko eres párnái.</p>
<p>Jis páárnáš šadda maaŋgâkielâlâš pirrâsist, te suu sárnum já kielâ ovdánem sättih algâmuddoost váhá ájániđ, mut táválávt páárnáš váldá ájánem forgâ kiddâ. Táválávt páárnáš áppád oppâđ älkkeht joba maŋgâ kielâ, jis toh kiävttojeh suu piäiválâš pirrâsist. Jis párnáást láá kielâovdánem hemâdâsah, te toh tiättojeh táválávt suu puohâin kielâin.</p>
<p>Taat raavâkirje lii uáivildum rävisulmuid, kiäh halijdeh lasetiäđu párnáá vuáruvaikuttâs, kommunikistem já kielâ ovdánem algâmuddoin. Raavâkirjeest muštâluvvoo, maht kommunikistemtááiđuid puáhtá nanodiđ vuáruvaikuttâstilálâšvuođâin. Raavâkirjeest lii meid tiätu tast, maht párnáá puáhtá tuárjuđ talle, jis kielâ ovdánem ij monnii suujâst ovdángin koskâmiärálâš vyevi mield. Jis miinii párnáá vuáruvaikuttâsâst, kommunikistmist tâi kielâ ovdánmist piäjá smiettâđ, ääši ij kannat pääcciđ ohtuu hundâruššâđ. Puoh párnáá ovdánmân lohtâseijee aašijd lii pyeri väldiđ oovdân tiervâsvuođâkuávdáá rađđiittâsâst, mii Suomâst iššeed párnái tiervâsvuođâtipšomist.</p>
<p><em type="bold">Vuáruvaikuttâs nanosmuvá </em><em type="bold">oovtâstoromist </em></p>
<p>Puohâin ulmuin lii tarbu leđe eres ulmuiguin. Vuáruvaikuttâsvuáttámušah lassaanškyeteh tállán šoddâm maŋa. Eskenšoddâm umogâš loptejuvvoo eeni čuávji oolâ, mast sun tobdá eeni liške liegâsvuođâ já kulá jo kuáhtu rääjist uáppásijd eeni vááimu jienâid. Enni västid umogáá lihâstâssáid kuoskâttâlmáin suu, ucâmáin sunjin kejâstâhohtâvuođâ já sárnumáin sunjin.</p>
<p>Arâhumosij pudâidis rääjist umogáá mielân šodâškuát ibárdâs oovtâst oromist já vuáruvaikuttâsâst. Umogâš tieđeet tárbuinis já rävisolmooš västid toid. Vuáruvaikuttâs lii umogâžân tegu ovdánem kiähtu, ko puoh ovdánem uásisyergih čoggâšuveh vuáruvaikuttâstilálâšvuođâin. Ko rävisulmuuh tulkkojeh umogáá viestâid já västideh suu tárboid, sij tuárjuh še umogáá vuáđutorvolâšvuođâ, tobdoi mudágistem já tarkkuuvâšvuođâ ovdánem. <em type="italic">kove: Timo Hartikainen </em><em type="italic">kove: Barbro W </em><em type="italic">ickström </em></p>
<p>Vuossâmui mánuppojij ääigi umogâš tieđeet eellimtoimáidsis lohtâseijee táárbuin, moid rävisulmuuh västideh. Lii tehálâš, et umogâš uážžu tobdo jieijâs naver- já purâdemryytmâ kavnuumist, suu čuávjipohčâsáid reagistoo šiäđuttâlmáin jna. Ko taah vuáđutáárbuh tuđâttuvvojeh, te umogâš uážžu vuáttámušâid tast, et suu viestâdem iberduvvoo já et viestâi olgospyehtim kannat.</p>
<p>Arâhis vuáruvaikuttâsvuáttámušah láá teháliih puoh ovdánem uásisuorgijd. Arâhis vuáruvaikuttâsâst piäsá hárjuttâllâđ meid taid <em type="bold">toid. Vuáruvaikuttâs lii umogâžân tegu ovdánem kiähtu, ko puoh ovdánem uásisyergih čoggâšuveh vuáruvaikuttâstilálâšvuođâin. </em></p>
<p type="listitem">RÄVISULMUUH PYEHTIH  TUÁRJUĐ UMOGÁÁ OVDÁNEM:</p>
<p type="listitem">oovtâstorroom- já tipšotilálâšvuođâin oromáin  rávhálávt mieldi</p>
<p type="listitem">vuájumáin umogâžân</p>
<p type="listitem">tarkkuumáin umogáá alguid (čiärrum, tuđâvâš jiänáttâllâm,  lihâstâllâm)</p>
<p type="listitem">västidmáin umogâžân (savâstâllâm, sollâ, njavhâdem,  kejâstâhohtâvuođâ uuccâm,  tipšom)</p>
<p type="listitem">šiäđuttâlmáin mášuttes umogáá</p>
<p type="listitem">ruokâsmitmáin ennuu ohtuunis mákkojeijee umogáá  vuáruvaikuttâsân</p>
<p><em type="bold">Jis miinii umogáá ovdánmist tâi vuáruvaikuttâsâst piäjá smiettâđ, savâstâl ääšist rađđiittâsâst </em>. </p>
<p>Umogâš lii taan ovdánemmuddoost táválávt motomij šoddâmis maŋasij mánuppojij ääigi. vuáđukiärgusvuođâid, maid taarbâš maŋeláá, ko šadda kommunikistiđ ain maaŋgâhámásubbooht iärásijguin. Vuáruvaikuttâs vuáđuamnâsijd ađai ohtâvuođâ, mieldiorroom já vuáruttâllâm taarbâš puohâin kommunikistemtilálâšvuođân čoođâ eellim.</p>
<p>Umogâš lii jieijâs luándusâš aalgâ rääjist. Sun lii eres ulmuid uđđâ uápisvuotâ, moos uápásmem váldá ääigis. Motomeh vaanhimeh muštâleh, et iä tađe komebeht smietâ, maht umogáin tuáimih – Ääših ovdáneh tegu jiešmeidlist. Motomin oppeet ohtsii nuotâ umogáin ferttee uuccâđ kuhheeb äägi. Luhostum vuáruvaikuttâspuudah nanosmiteh vuáruvaikuttâs, pyevtitteh kuohtuid šiev mielâ já movtiditteh ovdâskulij. <em type="bold">tast, et suu tooimâin já jiänáttâllâmijn lii merhâšume tile ovdánmân. </em></p>
<p>Argâ umogáin šadda ohtsii porgâm mield: lippâr lonottem, kárvudâttâm já nuoldâttâm, purâdem, uáđđáđ rahttâttâm tâi peri oovtâst orroom. Tooimâi merikoskâsâšvuotâ iššeed umogáá hammiđ peeivi jotteem já muneldistiđ puáttee tábáhtusâid. Ko umogáá viestáid västiduvvoo, sun tobdâ tiilees torvolâžžân já uážžu vuáttámušâid jieijâs vaikuttemmáhđulâšvuođâin. Ko umogâš tobdá, et sun lii ohtuunis tâi lii nelgi, sun kenski čiärustuuškuát. Enni tâi eeči kulá čiärustuddâm já tulkkoo tom merhâšiđ ovdâmerkkân, et umogâš haalijd soolân tâi et sust lii nelgi. Vaanhim savâstâl umogâžân já mana suu luusâ, váldá soolân já njavhâdâl. Jis umogâš uácu, te vaanhim tulkkum tast, et umogâš halijdij soolân, lâi tuođânálásávt rievtis. Jis umogâš juátká čiärustuddâm,</p>
<p>Umogâš lii taan ovdánemmuddoost koskâmiärálávt 3–12 mánuppaje ahasâžžân. <em type="italic">kove: Annakaisa Ojanen </em><em type="italic">kove: Kirsi-Marja Savola </em></p>
<p>Jo mottoom mánuppaje uv meerhâšmettumeh, toh muštootškyeteh kuuloold eenâb já eenâb pirrâs sárnum.</p>
<p>Umogâš taarbâš merikooskâi já valjeest vuáttámušâid tast, et suu tooimâin já jiänáttâllâmijn lii merhâšume tile ovdánmân. Ko vaanhimeh tulkkuv tooimâ systemaatlávt siämmáá náálá, te tiätu toimâm uážuškuát ohtâsávt juohum merhâšume. Toimâmist šadda ulmálâš merkkâ áášán. Ohtsijn puudâin tágáreh <em type="italic">meerhah </em>hámášuuškyeteh lase: – láávgust umogâš <em type="italic">kiljo já teeibârd ruovjijdiskuin, </em>ko haalijd juátkiđ lávgum – puurâddijn umogâš <em type="italic">viilpâst </em>meddâlkulij já poksâmijguin tuurijd, ko ij haalijd innig puurrâđ – umogâš <em type="italic">keigee kieđâidis </em>, ko haalijd peessâđ soolân – jis vaanhimijn lii vyehin sierâdiđ umogáin kukkuu-sierâ lippârlonottemtilálâšvuođâin, te umogâš <em type="italic">piškoškuát </em>ko muuneeld sierâ forgâ älgiđ – jis kukkuu-sierân lohtâs miinii eromâš kliimaksijd, mast umogâš veikkâba čagaldittoo, sun vyerdiškuát tuon čagaldittem <em type="italic">keldimáin roopâs já keččâmáin </em>tipšoos pyerimielâst </p>
<p type="listitem">RÄVISULMUUH PYEHTIH TUÁRJUĐ UMOGÁÁ  OVDÁNEM:</p>
<p type="listitem">lääjidmáin čielgâ peiviryytmâ, mii iššeed umogáá muneldiđ puáttee uápis tábáhtusâid</p>
<p type="listitem">orniimáin olátteijee, leikkušeijee feeriimijd aargâ tilálâšvuođáid</p>
<p type="listitem">täärhistmáin umogáá reaktioin, et olátteijee tile lâi suu mielâst hitruu</p>
<p type="listitem">täävistmáin uápisin šoddâm ohtsii hävskis tilálâšvuođâ ain uđđâsist</p>
<p type="listitem">addelmáin saje umogáá olgospyetimáid</p>
<p type="listitem">väldimáin vuotân eromâšávt taid olgospyehtimijd já meerhâid, maid umogâš lii  kevtiškuáttám systemaatlávt uáivildmáin tiätu  ääši</p>
<p type="listitem">toimâmáin jieijâs tulkkum mield tarkkuumáin siämmást umogáá reaktioin, lâi-uv tulkkum  rievtis</p>
<p type="listitem">hokâttâlmáin umogáá vuáruttâlmân já leikkušmân jiänáttâlmáin já šuumpârdmáin</p>
<p type="listitem">lávlumáin, kuhâstâlmáin já sierâdmáin sierâid, moid umogâš puáhtá uásálistiđ jieijâs vuáru  ääigi</p>
<p type="listitem">savâstâlmáin umogâžân argâtilálâšvuođâin</p>
<p type="listitem">noomâtmáin tilálâšvuotân lohtâseijee tobdoid, aašijd já toimâmijd</p>
<p type="listitem">leggistâtmáin šlumppâ oovtâstoromân, tájumáin já rammuumáin, kuás umogâš puáhtá  tiälláádâttâđ ohtsii tobdotilán rävisulmuin</p>
<p><em type="bold">Jis miinii umogáá ovdánmist tâi vuáruvaikuttâsâst piäjá smiettâđ, savâstâl ääšist rađđiittâsâst. </em></p>
<p>Páárnáš lii taan ovdánemmuddoost koskâmiärálávt 1–2 ive ahasâžžân.</p>
<p>Kuuloold páárnáš já aldaulmuuh älgih kommunikisteđ ain maaŋgâhámásubbooht. Páárnáš kiävttá olgospyehtimvuovijnis <em type="bold">lattimkielâs ađai </em><em type="bold">kejâstuvâid, lihâstuvâid, toimâm já jienâtiäduttâsâid. </em>Aldaulmuuh kevttih sárnum lasseen siämmáid lattimkielâ vuovijd ko páárnáš-uv. </p>
<p>Párnáá šumpârdem álgá leđe kuuloold ain maaŋgâpiälásub já sun álgá hammiistâllâđ stavâlijd saanijn.</p>
<p>Páárnáš puáhtá čujottiđ laampu já ettâđ <span type="quote">”pu” tâi pieijâđ kappeer uáivásis já ettâđ ”kap”</span>. Sárnumáin pyevtittum saanij vuárkká stuáru aalgâst viehâ hitásávt. Suullân viđâlov sääni oppâm maŋa maaŋgâin párnáin puátá <span type="quote">”säniropâgyettim”</span> já sänivuárkká stuáru jotelávt. Siämmáá ääigi páárnáš álgá meid sujâttâllâđ saanijd já keččâl saanij ovtâstittem ciälhusin. Párnáá olgospyehtimijn toimâm, <em type="italic">koveh: Kirsi-Marja Savola </em></p>
<p><em type="bold">Olgospyehtimvuovij lasanem </em>lihâstuvah, kejâstuvah, šumpârdem já sänihammiistâlmeh joteh kuhháá raddaag. Taan ovdánemmuddoost páárnáš ibbeerd sárnum čuuvtij eenâb ko áppád jies pyevtittiđ. </p>
<p>Veikkâ sárnumist šadda-uv iänááš ulmui válduášálâš viestâdemvyehi, te mij puohah kevttip ubâ eellim ave pärnivuođâst uápis lattimkielâ puoh vuáruvaikuttâsâst. Sarnum viestâidân tievâsmiteh eres lasseen kejâstuvah, lihâstuvah já roopâ lihâstâsah.</p>
<p xml:lang="isl"><em type="bold">Sárnum ájánem </em></p>
<p>Távjá párnáá kommunikistemtááiđuh ovdáneh nuuvt jotelávt, et toid ij šoodâ kiddiđ sierânâs huámášume ollágin. Párnáá kielâ ovdánem puáhtá kuittâg motomin leđe hitásub, já vaanhimij mielâst sáttá orroođ, et ovdâmerkkân párnáá sänihammiistâlmeh tâi säänih ájáneh. Sárnum oppâm nuuvt tegu eres-uv oppâm tahtâ lii persovnlâš. Mottoom párnáást puáhtá leđe vijđes sarnum saanij sänivuárkká tállán vuossâmuu šoddâmpeeivi maŋa, nubbe ovdán hitásubbooht já pyevtitškuát saanijd iäskán nube šoddâmpeeivis aldandijn.</p>
<p>Sánálâš olgospyehtim ájánem puáhtá lohtâsiđ jieijâs persovnlâš ovdánemtaahtân, mut meid ovdâmerkkân sárnumolgospyehtim tâi sárnum iberdem ovdánem ááijánmân tâi vijđásub ovdánmân lohtâseijee čuolmân. Párnáá pirrâs maaŋgâkielâlâšvuotâ ij jieš alnees toovvât kielâhemâdâsâid tâi ovdánemááijámijd. Lâiba saahâ šiäđus ovdánmist tâi ovdánem ááijánmist, lii tehálâš, et páárnáš puáhtá olgospyehtiđ jieijâs toi vuovijguin, moh jo tuáimih pyereest. Rävisulmui lii pyeri smiettâđ, maid páárnáš viggá jieijâs vuovijguin muštâliđ tárbuinis já tuoivuinis tâi ovdâmerkkân aašijn, moid sun lijkkoo tâi moid ij lijkkuu. Ko rävisulmuuh iberdeh párnáá tehálijd viestâid já västideh toid, te párnáá motivaatio olgospyehtiđ jieijâs siäilu. Ko páárnáš uážžu vuáttámušâid tast, et aldaulmuuh iberdeh suu lihâstuvâid, kejâstuvâid já jiänáttâllâm, sun moovtásk olgospyehtiđ jieijâs ain tävjibijn tilálâšvuođâin. Vaanhimeh pelestis sárnuv párnážân táválii vyevi mield já kevttih sárnum lasseen lattimkielâ viestâid. Návt porgâdijn suoi adelává párnážân maali tast, maht sehe sárnum já lattimkielâ puáhtá kevttiđ olgospyehtimist. Ko páárnáš kulá sárnum já ton jienâiivnijd sehe uáiná sárnumân lohtâseijee kejâstuvâid já lihâstuvid, suu lii meid älkkeb iberdiđ vaanhimij viestâid.</p>
<p>Jis páárnáš ááiján kuhháá lattimkielâmuddoost, kejâstuvâid, lihâstuvâid já toimâm puáhtá kevttiđ kommunikistmist pehtilubbooht. Ohtâsávt sooppum lihâstâhhân kannat valjiđ sevimijd, maid puáhtá harjuttâllâđ párnáin siämmáá vyevi mield ko eresuv lihâstuvâid (ovdâmerkkân seevvim) tâi saanijd. Sevimân väljejuvvojeh párnáá aargân lohtâseijee säänih. Taah adeleh párnážân vyevi jieijâs aašij muštâlmân. Sevimijd puáhtá uuccâđ internetist ovdâmerkkân Papunetsiijđoin (www.papunet.net/yleis/ kuvatyokalu). Torjuu sevimij kiävtun kannat pivdeđ sárnumterapeutist.</p>
<p>Sevimij kevttim ij hittood párnáá sárnum ovdánem, pic tuárju tom já addel uđđâ vyevi šoddâđ iberduđ ovdil ko saanij kevttim lii párnážân máhđulâš. Talle páánáš ij meid taarbâš tuskástuđ toos, et sust ij lah vyehi muštâliđ jieijâs ääši.</p>
<p>Motomeh párnááh movtijdeh kuuvijn eenâb ko lihâstuvâin tâi sevimijn. Tággáár páárnáš lii kenski mudoiuv olgospuáhtám jieijâs čujottâlmáin aašijd jieijâs pirrâsist tâi tutkâmáin kovekirje tâi čuovâkovealbum kuuvijd. Rävisolmooš puáhtá adeliđ maali čuujotmáin kuuvijd sárnumis lasseen. Návt páárnáš uáppá muštâliđ aašijn <em type="bold">jođálmit párnáá iberdem- já olgospyehtimtááiđui ovdánem. Kuuvij tâi sevimij kevttim ij hittood sárnum ovdánem. </em>kuuvij vievâst. Valmâš kuuvijd puáhtá printtiđ ovdâmerkkân internetist, čuoppâđ loostâin já sárguđ jieš. Kuuvijd puáhtá čokkiđ jieijâs maapin, mii kiävttoo vuáruvaikuttâstilálâšvuođâin. Tiäđu kuuvij kevttimist kommunikistmist sehe torjuu kuuvij kiävtun kannat pivdeđ sárnumterapeutist. </p>
<p>Täi sárnum sajanpuáttee vuovij kevttim aargâ vuáruvaikuttâstilálâšvuođâin jođálmit párnáá iberdem- já olgospyehtimtááiđui ovdánem. Siämmást visásmittoo tuáimee kommunikistemvyehi nuuvt pyereest ko máhđulâš, jis páárnáš ááiján taan ovdánemmuddoost monnii suujâst liijkás kuhe.</p>
<p><em type="bold">Lihâstuvâin sevimáid, čujottâlmist kuuvijd </em><em type="italic">koveh: Kirsi-Marja Savola </em></p>
<p type="listitem">RÄVISULMUUH PYEHTIH TUÁRJUĐ PÁRNÁÁ  OVDÁNEM:</p>
<p type="listitem">sárnumáin párnážân ovttuu jieijâs eenikielâ</p>
<p type="listitem">tarkkuumáin párnáá já huámmášmáin párnáá lihâstuvâid, kejâstuvâid, toimâm, jiänáttâllâm,  sänihammiistâlmijd já saanijd</p>
<p type="listitem">tulkkuumáin párnáá olgosaddelmijd já västidmáin toid</p>
<p type="listitem">täärhistmáin párnáá reaktioin, lâi-uv tulkkumiävtuttâs riehtâ</p>
<p type="listitem">ađđiistâlmáin párnáá olgosaddelmijd</p>
<p type="listitem">tievâsmitmáin párnáá olgosaddelmijd sárnumáin (ovdâmerkkân <span type="quote">”pu” ► ”nuuvt, tobbeen lii  lamppu”</span> tâi ko páárnáš čuujoot jyelgisuormâidis  kárvudâttâmtilálâšvuođâst ► <span type="quote">”naa, pieijeen suhá  juálgán”</span>)</p>
<p type="listitem">anemáin huolâ tast, et páárnáš ibbeerd olgospyehtimijdis tievâsmittem tile rigosmittemin, ige  olgospyehtim tivomin</p>
<p type="listitem">addelmáin párnážân siemin pargoid, moh tuárjuh sárnum iberdem já sänivuárhá ovdánem (ovdâmerkkân  olgopihtâsij nuollâm maŋa: <span type="quote">”Adde kappeer”</span> <span type="quote">”Čääiti, kost  lii kaamuv”</span> <span type="quote">”Piejâ ullosuhá juálgán”</span>)</p>
<p type="listitem">savâstâlmáin párnážân uánihis, čielgâ celkkuiguin já ivnáás jienâtiäduttâsâiguin</p>
<p type="listitem">sierâdmáin párnáin siemin juonâlâš sierâid (rävisolmooš puurât maka párnáá tâi páárnáš rävisulmuu pastemáin,  adeluvvoo purrâmâš maka nuuken-uv)</p>
<p type="listitem">anemáin huolâ tast, et ohtsiih puudah láá sierâdmeh já párnáá taahtâst ovdáneijeeh, vâi vuáruvaikuttâs ilo siäilu  uđđâ tááiđui máttááttâlmist</p>
<p type="listitem">naavdâšmáin oovtâstoromist, tájumáin párnáin</p>
<p><em type="bold">Jis miinii párnáá ovdánmist já vuáruvaikuttâsâst piäjá smiettâđ, savâstâl ääšist rađđiittâsâst </em>. </p>
<p type="listitem">JIS PÁRNÁÁ SÁRNUM OVDÁNEM LII ÁJÁNÂM, TE  OVDÁNEM PUÁHTÁ VALA TUÁRJUĐ:</p>
<p type="listitem">kevttimáin párnážân jiešvuođâlâš vuáruvaikuttâsvyevi jieijâs sárnum lasseen</p>
<p type="listitem">hokâttâlmáin párnáá vuáruttâllâmsieráid jiänáttâlmáin</p>
<p type="listitem">ađđiistâlmáin párnáá jiänáádmijd já sänihammiistâlmijd</p>
<p type="listitem">väldimáin kuuvijd, lihâstuvâid já sevimijd sárnum paaldân</p>
<p type="listitem">tuárjumáin párnáá lihâstuvâi, sevimij tâi kuuvij kevttimist</p>
<p type="listitem">lasseetmáin sevimij tâi kuuvij mere kuuloold</p>
<p type="listitem">kevttimáin raddaag sevimijd já kuuvijd sehe jiänáttâllâm, sänihammiistâlmijd já saanijd</p>
<p type="listitem">ettâmáin jiänusân párnáá lihâstuvâguin, sevimijguin, kuvijguin tâi sänihammiistâlmijguin pyevtittem  olgosaddelmijd</p>
<p><em type="bold">Savâstâl sárnum ovdánmân lohtâseijee aašijn rađđiittâsâst já táátu vuolgâttâspááppár sárnumterapeutân. Sárnumterapia ulmen lii estiđ muuneeld, tutkâđ já vajoiditteđ sárnum já kielâ hemâdâsâid sehe toid lohtâseijee vuáruvaikuttâs čuolmâid. </em><em type="italic">koveh: Barbro Wickström </em></p>
<p>Sierâdem lii párnáá vyehi oppâđ uđđâ aašijd. Páárnáš naavdâš tast, et vaanhimeh sierâdává suin ovdâmerkkân vuáruttâllâmsierâid tâi juonâlâš sierâid. Sierah tuárjuh párnáá kielâ já jurdâččem ovdánem. Rävisolmooš puáhtá pyehtiđ sierân uđđâ amnâsijd, mut sierâdmist kannat aiccâđ ovttuu párnáá ucemusâid-uv alguid.</p>
<p>Páárnáš ibbeerd sárnum čuuvtij eenâb ko maid jieš máttá pyevtittiđ. Párnáá pyevtittem saanij sänivuárkká stuáru jotelávt, veikkâ persovnlâš muttuustâllâm lii vala styeres. Motomeh párnááh láá saanij pyevtitteijen vala algâmääđhist, nubeh pelestis kevttih aktiivlávt maŋgâčyet</p>
<p>Jis párnáá sárnumolgospyehtim ovdán šiäđust, sun sáttá pyevtitškyettiđ celkkuid lihâstuvâidiskuin tâi ovtâstitmáin lihâstuvâid já sänihammiistâlmijd. Páárnáš ovdâmerkkân muštâl lappâd vyeijee junást <em type="italic"><span type="quote">”šu šu too”</span> </em>já siämmáá-áigásávt seeveest juná jotteem hämmejeijee kovvoos. Tâi sun čuujoot suormáin skääpi, njápčát njäälmis já iätá <em type="italic"><span type="quote" xml:lang="sme">”adde”</span>, </em>ko táttu heersku skääpist. Návt páárnáš viestâd já siämmást tieđeet ibbeerdmis celkkui hammim idea. Párnážân lii tehálâš uážžuđ vuáttámušâid tast, et suu viestah láá mávsuliih, kommunikistem kannat já et sun šadda iberduđ.säännid. Koskâmiärálávt 2-ihásâš páárnáš pyevtit suullân 200 säännid já sänivuárkká stuáru jotelávt. Párnáá pyevtittem säänih jienâduvvojeh vala epitárkká. Ovdâmerkkân eđâdijn <em type="italic"><span type="quote">”kukká”</span> </em>páárnáš puáhtá uáivildiđ kuká tâi suhá. Páárnáš ovtâstit saanijd ciälhusin, moh láá vala uánihááh já šleđgâsaavâ hámásiih já sun iätä tuše tehálumosijd saanijd. Páárnáš puáhtá ovdâmerkkân páhudiđ: <em type="italic"><span type="quote">”Enni puátá”</span> </em>tâi jis haalijd suilođ: <em type="italic"><span type="quote">”Olgos kiikaa”</span>. </em></p>
<p><em type="bold">Olgospyehtimij ovtâstittem ciälhusin </em></p>
<p type="listitem">Páárnáš lii taan  ovdánemmuddoost  koskâmiärálávt 2–2 ½  -ive ahasâžžân.kove: Kirsi-Marja Savola</p>
<p type="listitem">sierâdmáin párnáin vuáruttâllâmsierâid já juonâlâš jurdâččemsierâid</p>
<p type="listitem">keččâmáin párnáin oovtâst kovekiirjijd já savâstâlmáin suin kirje kuuvijn</p>
<p type="listitem">sárnumáin párnážân čielgâ, riges kielâ jieijâs eenikielân</p>
<p type="listitem">huámmášmáin párnáá olgosaddelmijd já västidmáin toid</p>
<p type="listitem">movtijditmáin párnáá olgosaddelmân: tehálumos ij lah, maht sun iätá, pic mii aašijd sust lii</p>
<p type="listitem">tulkkuumáin párnáá olgosaddelmijd kielâlávt maaŋgâpiälásub häämist, ovdâm. <span type="quote">”Mannee olgos kiikaa”</span> ►  <span type="quote">”Nuuvt, forgâ mannoon olgos suilođ stuorrâ suuilost”</span></p>
<p type="listitem">tájumáin, vuáruttâlmáin, illoodmáin kommunikistem luhostuumeest</p>
<p type="listitem">JIS PÁRNÁÁ SÁRNUM OVDÁNEM LII ÁJÁNÂM, OVDÁNEM  PUÁHTÁ VALA TUÁRJUĐ:</p>
<p type="listitem">huámmášmáin párnáá lattimkielâst já ovdâmerkkân sevimijguin tâi kuvijguin pyevtittum olgosaddelmijd</p>
<p type="listitem">mallitmáin párnážân lattimkielâ já sárnum sajanpuáttee vuovij kevttim väldimáin täid vuovijd jies kiävtun jieijâs  sárnum lasseen</p>
<p type="listitem">sárnumáin párnáá olgosaddelmijd jiänusân; ovdâmerkkân ko páárnáš siävá KISSÁ – ČIÄHÁ rävisolmooš pááhud:  ”Jáá, čiähádij-uv kissá? Oho!”</p>
<p type="listitem">täärhistmáin šoodâi-uv viestâ iberduđ riehtâ</p>
<p type="listitem">västidmáin párnáá viestáid</p>
<p type="listitem">muštâlmáin párnáá eres aldaulmuid taavijn, moh išedeh  kommunikistiđ párnáin</p>
<p><em type="bold">Táátu rađđiittâsâst vuolgâttâspááppár sárnumterapeutân, jis sárnumterapiaohtâvuotâ ij vala lah. </em></p>
<p>Jis párnáá lii väädis iberdiđ sárnum tâi olgospyehtiđ jieijâs jurduid vuovijguin, moh sust láá, kielâ ovdánem puáhtá ain-uv tuárjuđ kevttimáin pehtilittum lattimkielâ lasseen meid sevimijd tâi kommunikistemkuuvijd. Párnáást puáhtá šoddâđ čepis kommunikistee, veikkâ sárnum ij vala latkiittiččiigin. Páárnáš puáhtá ovdâmerkkân muštâliđ ašijnis hammiimáin celkkuid čuujotmáin kuuvijd tâi sevimáin.</p>
<p>Vâi páárnáš puáhtá ovdániđ kommunikistemtáiđuinis, lii tehálâš, et vaanhimeh čäittiv sunjin jieijâs sárnumis lasseen maali tast, maht sárnum sajanpuáttee vuovijd puáhtá kevttiđ olgospyehtimist. Ko vaanhimeh kevttiv sárnumis lasseen sevimijd tâi kuuvijd, lii párnáá meid älkkeb iberdiđ vaanhimij viestâid. Lii tehálâš, et vaanhimeh muštâlává eres párnáiguin tuáimee ulmuid, maht sij pyehtih kommunikisteđ párnáin sunjin pyeremus vuovvijn.</p>
<p>Páárnáš ovdán já uáppá jieijâs ovtâskâslâš tahtáin. Ovdánem lii juátkojeijee proosees, mast ovdánemmudoh čuávvuh nubijdis jieškote-uv párnážân jiešvuođâlâš vuovvijn. Kyevti- tâi maaŋgâkielâlâš párnáá kielâ ovdán suullân siämmáá náálá ko oovtkielâlii-uv párnáá. Páárnáš uáppá uđđâ aašijd vuáruvaikuttâsâst aldaulmuidiskuin. Vaanhimeh nanosmittev párnáá ovdánem falâmáin sunjin vuovâs koskâvuođâst torjuu já ovdánemhástusijd.</p>
<p>Vaanhimeh tiettiv távjá tiäđuušthánnáá, magarijn vuáruvaikuttâspuudâin párnážân lii ävkki. Jis párnáá ovdánem ij latkitkin koskâmiärálâš ovdánemtaahtâ mield, vaanhimeh sättiv halijdiđ nanodâs toos, et suoi porgâv rievtis aašijd rievtis ääigi.</p>
<p><em type="bold">Páárnáš ovdán jieijâs ovtâskâslâš tahtáin </em><em type="italic">koveh: Kirsi-Marja Savola </em></p>
<p>Vuáruvaikuttâs tuárju tot, et rävisolmooš… <em type="italic">... kuáhtáá párnáá huáputtáá. </em><em type="italic">… addel saje párnáá vuáruvaikuttâsalguid. </em><em type="italic">… huámmáš párnáá alguid já västid toid. </em><em type="bold">tooimâ vuolgâsaijeen lii ovdánem nanodeijee. </em></p>
<p>Jis páárnáš tobdá mielâkiddiivâšvuođâ ovdánemmuudon lohtâseijee aašijd. Párnáá movtáskittee aašij väldim tooimâ vuolgâsaijeen lii ovdánem nanodeijee. Páárnáš puáhtá ovdâmerkkân halijdiđ tävistiđ tiätu vuáruvaikuttâssierâiđ ain uđđâsist, jis monnii sierân lohtâseijee ääši tâi tááiđu kieđâvuššâm lii vala koskân. Páárnáš puáhtá meid halijdiđ maccâđ ain uđđâsist ovdeláá hárjuttâllum aššijd, veikkâ sun opâttâl-uv siämmáá-áigásávt jo uđđâ tááiđu. Ko vaanhimeh tarkkuv vuáruvaikuttâstilálâšvuođâin tärkkilávt párnáá já suu mielâkiddiivâšvuođâ čuosâttuvâid, suoi pyehtiv kavnâđ aašijd, moh láá eidu rievtiseh jieijâs párnáá ovdánem tááhust. <em type="italic">…. kiävttá taggaar olgospyehtimvyevi, mon páárnáš ibbeerd. </em><em type="italic">…. tárkkoo, et iberdáin-uv sun já páárnáš kuoimijdis. </em></p>
<p xml:lang="fin">Tietotekniikka- ja kommunikaatiokeskus Viljatie 4 B, 00700 Helsinki puh: (09) 34 809 370 tikoteekki@kvl.fi www.tikoteekki.fi</p>
<p><em type="bold">Raavâkirje lii printtimnáál čujottâsâst: www.papunet.net/esitteet </em></p>
<p xml:lang="fin">Tiätu kielâ ovdánmist Alijoki, E. (1998). Pesästä pieni ponnistaa, lasten varhaisten vuorovaikutustaitojen tukeminen. Rauma: Kirjayhtymä Oy.</p>
<p xml:lang="fin"><em type="italic">Siiskonen, T., Aro, T., Ahonen, T., Ketonen, R. (toim.) (2003). Joko se puhuu? Kielenkehityksen vaikeudet varhaislapsuudessa. Jyväskylä: Niilo Mäki Instituutti. </em><em type="italic">www.nettineuvo.fi (lapset – lapsi ikäkausittain) www.papunet.net/tietoa </em></p>
<p>Sierâoonah Huovi, H., Perkiö, S., Louhi, K. (2007). Vauvan vaaka. Loruja já leikkejä vauvaperheille. Kustannusosakeyhtiö Tammi.</p>
<p xml:lang="fin"><em type="italic">Huovi, H., Perkiö, S. (2006). Vauvan vaaka. CD-kirja. Kustannusosakeyhtiö Tammi. </em><em type="italic">http://w3.kirkkonummi.fi/kirjasto/ lorut/index.htm </em><em type="italic">www.mll.fi/vanhempainnetti/leikkinurkka </em></p>
<p>Sevimáid já kuuvijd lohtâseijee materiaaleh www.papunet.net/kuvakommunikointi www.papunet.net/kuvatyökalu www.papunet.net/viittomakommunikointi</p>
<p><em type="bold">Lasetiätu: </em></p>
<p xml:lang="vep">TEKSTÂ:</p>
<p xml:lang="fkv">Kaisa Martikainen</p>
</body></document>
