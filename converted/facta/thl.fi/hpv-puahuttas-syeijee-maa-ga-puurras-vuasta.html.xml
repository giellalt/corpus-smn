<document xml:lang="smn" id="no_id"><header><title>HPV-puáhuttâs syeijee maaŋgâ puurrâs vuástá - Infektiotaudit ja rokotukset - THL</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2020</year><wordcount>771</wordcount><conversion_status type="standard"/><availability><license type="standard"/></availability><multilingual/><origFileName>https://thl.fi/fi/web/infektiotaudit-ja-rokotukset/rokotteet-a-o/hpv-eli-papilloomavirusrokote/esitteet-ja-viestintamateriaalit-hpv-rokotteesta/papilloomavirus-ja-hpv-rokote-eri-kielilla/hpv-puahuttas-syeijee-maa-ga-puurras-vuasta</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="fin">Hyppää sisältöön</p>
<p xml:lang="fin">Yhteystiedot</p>
<p xml:lang="kal">⁄</p>
<p xml:lang="est">Medialle</p>
<p xml:lang="fin">Yhteystiedot</p>
<p xml:lang="kal">⁄</p>
<p xml:lang="est">Medialle</p>
<p type="title" xml:lang="nob">Bing-hakukenttä</p>
<p xml:lang="nob">Hae...</p>
<p xml:lang="nob">Hae</p>
<p type="title" xml:lang="fin">Infektiotaudit ja rokotukset</p>
<p xml:lang="fin">Infektiotaudit ja rokotukset</p>
<p xml:lang="fin">Avaa tai sulje alavalikko</p>
<list><p type="listitem" xml:lang="fin">Infektiotaudit ja rokotukset</p>
<p type="listitem" xml:lang="fin">Rokotteet A–Ö</p>
<p type="listitem" xml:lang="fin">HPV- eli papilloomavirusrokote</p>
<p type="listitem" xml:lang="fin">Esitteet ja viestintämateriaalit HPV-rokotteesta</p>
<p type="listitem" xml:lang="fin">Papilloomavirus ja HPV-rokote eri kielillä</p>
</list><list><p type="listitem" xml:lang="fin">HPV-rokote suojaa monilta syöviltä</p>
<p type="listitem" xml:lang="eng">HPV vaccine protects against many forms of cancer</p>
<p type="listitem" xml:lang="est">HPV-vaktsiin kaitseb mitut liiki vähktõve eest</p>
<p type="listitem" xml:lang="rus">Вакцинация от вируса папилломы человека защищает от многих видов рака</p>
<p type="listitem" xml:lang="som">Tallaalka HPV (Human papillomavirus) wuxuu dadka ka difaacaa cuduro kansar ah oo badan</p>
<p type="listitem" xml:lang="ara">تطعيم فيروس الورم الحليمي البشري (HPV) يحمي من العديد من أمراض السرطان</p>
<p type="listitem" xml:lang="sme">HPV-boahkuheapmi suddje máŋggain borasdávddain</p>
<p type="listitem" xml:lang="sms">HPV-čuâggamtaalkâs suõjjad määŋgain poorrikõõvin</p>
<p type="listitem">HPV-puáhuttâs syeijee maaŋgâ puurrâs vuástá</p>
<p type="listitem" xml:lang="fas">کوتانی (واکسێناسیۆنی) HPV پارێزگاری بەرامبەر زۆر جۆری شێرپەنجە دەکات</p>
<p type="listitem" xml:lang="fas">(HPV) ایمنی در مقابل چندین نوع سرطان از طریق واکسن ویروس پاپیلومای انسانی</p>
</list><p type="title">HPV-puáhuttâs syeijee maaŋgâ puurrâs vuástá</p>
<p type="title">HPV-puáhuttâs syeijee maaŋgâ puurrâs vuástá</p>
<p>HPV-puáhuttâs syeijee papilloomavirus tovâttem purâsij já váduhis hemâdâsâi vuástá. Puáhuttâs finnejeh nuuvtá puoh 10-12-ihásiih ađai 5.-6.-luokkaliih uáppeeh škovlâtiervâsvuođâtipšoost. Puáhuttâs kulá Suomâ aalmuglii puáhuttemohjelmân.</p>
<p>Luuhâmivij 2020-2021 já 2021-2022 ääigi puáhuttâs fálloo meid 7.-9.-luokkalijd kandáid.</p>
<p>Puáhuttâsâst adeluvvojeh kyehti meripitá. 15 ihheed tiävdám párnáid adeluvvojeh kulmâ meripitá.</p>
<p type="title">Lii tehálâš suoijiidâttâđ ääigild</p>
<p>Papilloomaviruseh láá táváliih. Puáhuttâsttáá masa puohah njuámudeteh toos jo nuorrân. Virus njuámu liške já šlijvease puotâ, táválávt onâččem ääigi. Njuámudâttâđ puáhtá kuittâg tuođâi oonâšhánnáá-uv. Tondiet ubâ kondom kevttimgin ij tievâslávt suoijii njuámmum vuástá.</p>
<p>Lii tehálâš väldiđ puáhuttâs puorijn aigijn ovdil ko lii kiergânâm finniđ virus. Ton lasseen puáhuttâs lii pehtilub ko tot lii valdum nuorâbin. Nuorâvuođâst puáhuttâs piäjá roopâ pyerebeht pyevtittiđ vyestiamnâsijd papilloomavirus vuástá.</p>
<p type="title">HPV-puáhuttâs addel eromâš šiev syeje</p>
<p>Papilloomavirus tovâttem infektio lii táválumosávt tavdâmerhâttem já mana lappâd, mut jyehi lovváád ulmust tot kukko já sáttá tovâttiđ puurrâs ovdâtaasijd. Täin uási ovdán purâsin. Muuneeld ij pyevti tiettiđ, et kiäid šadda puurâs.</p>
<p>Ko puáhuttâs váldoo kyevti meripitá verd, te lii tutkâmušâiguin čaittum, et tast vyeimi estiđ masa 100 % puáhuttâs luávdee HPV-tiijpâi tovâttem infektioin. Tutkâmušah čäittih, et syeji lii tuođânálásávt meid kuhesáigásâš, ađai pištá maaŋgâid luuvijd iivijd. Stuárráámus purâsriskâ lohtâšuvá kyevti papilloomavirusân (virustiijpah 16 já 18), moi vuástá puáhuttâs fáálá eromâš šiev syeje.</p>
<p>Papilloomavirus toovât purâsijd sehe nisonáid já almaid. HPV-puáhuttâsâiguin puáhtá estiđ Suomâst suullân 300 purâsid ivveest. Tain suullân kuálmáduási láá almai purâseh.</p>
<p>Papilloomaviruseh tovâtteh:</p>
<list><p type="listitem">Kuáhtučiäppát, iämáduv já vulva purâsijd</p>
<p type="listitem">Uási uáivi- já čiäppátkuávlu purâsijn</p>
<p type="listitem">Uási penis purâsijn</p>
<p type="listitem">Uási pottârääigi purâsijn</p>
</list><p>Nisonijn puoh táválumos lii kuáhtučiäppát puurâs já almain njiäluráávsá puurâs. Uási papilloomavirusij tovâttem purâsijn ij lah máhđulâš aiccâđ ääigild. Meiddei täid purâsijd puáhtá estiđ HPV-puáhuttâssáin.</p>
<p>HPV-puáhuttâsâi vievâst puátteevuođâst iä puáccáá já jäämi nuuvt ennuv ulmuuh ovdeláá mainâšum purâsij keežild.</p>
<p type="title">Puáhuttâs syeijee meid eres hemâdâsâi vuástá</p>
<p>Papilloomavirus tovâttem cellânubástusah láá motomin nuuvt lääivih, et toh väätih tuše taavdâ čuávudem (seuranta). Čuávudmân karttâm puáhtá kuittâg atâštiđ teikkâ paldeđ.</p>
<p>Váddásub purâs ovdâtäässin ovdánâm cellânubástusah čuáppojeh kirurgisávt. Taaid toimáid lohtâšuvvee hemâdâsah já riiskah láá jieškođe-uvlágáneh tađe mield, kotemuu roopâuásist lii koččâmuš. Ovdâmerkkân uáivi já čiäppát kuávlu čuopâdâsâin sättih šoddâđ njielâmân, sárnumân já olgoháámán lohtâšuvvee hemâdâsah.</p>
<p>Kuáhtu já kuáhtučiäppát kuávlun tohhum kirurgisiih tooimah vist sättih tovâttiđ pärnittesvuođâ teikkâ liijkás tooláá šoddâdem.</p>
<p>HPV-puáhuttâsâi vievâst puátteevuođâst maaŋgâs viälttá stuorrâ čuopâdâsâid já suonjâr- já sytostattipšoid.</p>
<p type="title">HPV-puáhuttâs lii uápis já torvolâš</p>
<p>Puáhuttemohjelmist kiävttoo Cervarix-puáhuttâs, mii lii lamaš Europast kiävtust ivveest 2007. Suomâst puáhuttâs lii lamaš fáárust nieidâi aalmuglii puáhuttemohjelmist jo ivveest 2013.</p>
<p>Suomâst Cervarix-puáhuttâs lii adelum 533 000 meripitá verd. Puohnissii maailmvijđosávt tot lii adelum jo paijeel 90 miljovn meripitá verd já tom puáhtá anneeđ torvolâžžân.</p>
<p type="title">Magareh hemâdâsah puáhuttâsâst sättih šoddâđ?</p>
<p>Nuuvt ko puoh talkkâsijn, meid HPV-puáhuttâsâst sättih šoddâđ háittuvaiguttâsah. Puohah iä taid kuittâg finnii. Tijpâlumoseh láá ovdâmerkkân puáhuttemsaje povčâstem já ruápsám, uáivipoovčâs, illávaijeem, tekkipoovčâs tâi liegâsvuođâ pajanem.</p>
<p>Tavdâmeerhah älgih táválávt muádi pirrâmpeeivi maŋa puáhutmist já toh maneh lappâd muádi peeivist. Taid puáhtá tipšođ kumeštâs- já povčâstalkkâsijguin.</p>
<p>Váddásub háittuvaiguttâsah, nuuvt ko vuáimáliih allergisiih reaktioh, láá uáli härvinâsah.</p>
<p>Lasetiäđuid papilloomavirusij tovâttem purâsijn já HPV-puáhuttâsâst tun finniih škovlâtiervâsvuođâtipšoost.</p>
<p xml:lang="fin">Tulosta</p>
<p type="title" xml:lang="fin">Tietoa evästeistä</p>
<p xml:lang="fin">Evästeet auttavat meitä kehittämään verkkopalveluamme ja parantamaan sen sisältöjä ja saavutettavuutta. Osa evästeistä on välttämättömiä, jotta sivut toimivat oikein. Voit hyväksyä kaikki evästeet tai vain välttämättömät. Asetuksia voit muuttaa klikkaamalla Evästeasetukset. Pääset asetuksiin myös jälkikäteen sivulta Evästekäytännöt thl.fi-verkkopalvelussa .</p>
<p xml:lang="fin">Evästeasetukset</p>
<p type="title" xml:lang="fin">Evästeasetukset</p>
<p xml:lang="fin">Voit sallia haluamasi evästeet laittamalla rastin ruutuun alla oleviin kohtiin. Paina valintojesi jälkeen Tallenna ja poistu. Verkkopalvelu toimii, vaikka sallisit vain välttämättömät evästeet. Jotain eroja voi kuitenkin esiintyä. Esimerkiksi sivujen lopussa ei näy reaktionappeja, jos et hyväksy tilastollisia evästeitä. Pääset muuttamaan asetuksia myös jälkikäteen Tietosuoja-sivuiltamme. Lue lisää thl.fin evästeistä</p>
<p xml:lang="fin">Välttämättömät evästeet</p>
<p xml:lang="fin">Välttämättömät evästeet tallentuvat selaimeesi automaattisesti, kun käytät verkkopalveluamme. Niiden avulla varmistamme, että thl.fi-verkkopalvelu toimii tarkoitetulla tavalla.</p>
<p xml:lang="fin">Tilastolliset evästeet</p>
<p xml:lang="fin">Verkkoanalytiikkatyökalut (Google Analytics ja Google Tag Manager) auttavat meitä ymmärtämään, miten asiakkaamme käyttävät thl.fi-verkkopalvelua ja mistä he sinne saapuvat.</p>
<p xml:lang="fin">Sivukohtaista käyttäjäpalautetta seuraamme React &amp; Share -reaktionapeilla.</p>
<p xml:lang="fin">Sivujen saavutettavuutta, linkkien toimivuutta ja sivujen löytymistä hakukoneista seuraamme Siteimprove-palvelulla.</p>
</body></document>
