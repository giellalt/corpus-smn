<document xml:lang="smn" id="no_id"><header><title>Torvotááiđuh já párnáá roppâ – Tiätu, táiđu já jurdâččemvyehi</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2017</year><publChannel><publication><publisher>Väestöliitto</publisher></publication></publChannel><wordcount>447</wordcount><conversion_status type="standard"/><availability><license type="standard"/></availability><multilingual/><origFileName>Turvataito-ohjeet selkokieli 7.3.2017_inarinsaame.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Paječaalâ: </em></p>
<p xml:lang="nno"><em type="bold">Tor </em></p>
<p xml:lang="smj"><em type="bold">v </em></p>
<p><em type="bold">otááiđuh já párnáá roppâ – Tiätu, táiđu já jurdâččemvyehi </em></p>
<p><em type="bold">Maid páárnáš kalga tiettiđ </em></p>
<p><em type="bold">Maid páárnáš kalga mättiđ </em></p>
<p><em type="bold">Maid páárnáš juurdâš jieijâs roopâst </em></p>
<p><em type="bold">Noomah ulmuu roopâ oosijd </em></p>
<p>Maainâst párnážân ulmuu roopâ puoh oosijn.</p>
<p>Máttát párnážân saanijd, moiguin roopâ uásih kočoduvvojeh.</p>
<p><em type="bold">Uápásmuu párnáin ulmuu roopâ </em></p>
<p xml:lang="vie"><em type="bold">n </em></p>
<p><em type="bold">maaŋgânáál: </em></p>
<p><em type="bold">keččâđ kuuvijd, sárguđ já sierâdiđ. </em></p>
<p>Páárnáš tiätá, et puoh roopâ oosijn uážžu sárnuđ rävisulmuiguin já eres párnáiguin.</p>
<p>Páárnáš máttá sárnuđ jieijâs roopâst.</p>
<p>Páárnáš máttá kevttiđ hiäivulijd já tuhhiittettee noomâid roopâ oosijn.</p>
<p>Ulmuu roopâ puoh uásih láá siämmáá pyereh.</p>
<p>Lii tehálâš árvuštiđ já tipšođ jieijâs roopâ.</p>
<p>Puohlágán roopah láá siämmáá pyereh.</p>
<p>Lii pyeri, et láá maaŋgâlágán roopah.</p>
<p><em type="bold">Vuojâdempivtâsnjuolgâdus </em></p>
<p>Maainâst párnážân, et vuojâdempihtâs vuoluubeln leijee roopâ uásih láá párnáá jieijâs uásih. Páárnáš uážžu meridiđ tain jieš.</p>
<p>Kihheen ij uážu kuoskâđ vuojâdempihtâs vuoluubeln leijee oosijd, ij uážu keččâđ taid tâi sárnuđ tain jis páárnáš ij lah adelâm love.</p>
<p><em type="bold">Uápásmuu párnáin vuojâdempivtâsnjuolgâdusân maaŋgânáál: </em></p>
<p><em type="bold">keččâđ kuuvijd, sárguđ já sierâdiđ. </em></p>
<p>Páárnáš iärut roopâ priivaatsoojijd, maid ij taarbâš čäittiđ kiässán, jis ij haalijd.</p>
<p>Páárnáš tiätá, et nubbe olmooš puáhtá keččâđ tâi tutkâđ nube ulmuu vuojâdempihtâs vuoluubeln leijee oosijd tuše, jis tot lii kuábbáá-uv mielâst loválâš já suotâs.</p>
<p>Páárnáš tobdá vuojâdempivtâsnjuolgâdus já máttá ettâđ ij, jis kiinii rikko njuolgâdus.</p>
<p>Roopâst láá eromâš, priivaat já tivrâs sajeh.</p>
<p>Taid kalga já uážžu suoijiđ.</p>
<p>Taid ij koolgâ čäittiđ puohháid, veikkâ toh láá pyereh já tivrâseh.</p>
<p><em type="bold">Kuoskâttem njuolgâdus </em></p>
<p>Maainâst párnážân, moi nalijguin nube puáhtá kuoskâttiđ. Nube ulmuu uážžu kuoskâttiđ tuše, jis tot oro nube mielâst vuovâsin já loválâžžân.</p>
<p>Roopâ kuoskâttem ij uážu orroođ unohâssân, ige tast uážu šoddâđ nievris mielâ.</p>
<p>Juáháš tiätá jieš pyeremustáá, magarin kuoskâttem oro já haalijd-uv tom. Vuovâs kuoskâttem ij lah syeligâsvuotâ.</p>
<p><em type="bold">Vuovâs </em></p>
<p><em type="bold">kuoskâtmist šadda torvolâš já pyeri mielâ. </em></p>
<p xml:lang="eng"><em type="bold">Unohis </em></p>
<p><em type="bold">kuoskâttem keežild </em></p>
<p><em type="bold">olmooš </em></p>
<p><em type="bold">poovčâst, pala tâi lii suttâm. </em></p>
<p>Páárnáš máttá koijâdiđ love, ovdil ko kuoskât nube ulmuu, ovdâmerkkân cummâluš tâi kuáská priivaat soojijd.</p>
<p>Páárnáš máttá tubdâđ, et láá jieškote-uvlágán kuoskâtmeh moh oroh ereslágánin.</p>
<p>Páárnáš máttá tubdâđ jieijâs tobdoid.</p>
<p>Páárnáš máttá ettâđ ij, jis ij haalijd kuoskâttuđ.</p>
<p>Páárnáš osko, jis nubbe páárnáš kiäldá kuoskâtmist.</p>
<p>Párnást lii väldi meridiđ tast, kii kuoskât suu roopâ.</p>
<p>Nube ulmuu roopâ kalga ain kunnijâttiđ.</p>
<p>Puohâin lii vuoigâdvuotâ meridiđ jieijâs roopâst, já tom kalga ain kunnijâttiđ.</p>
<p>Kihheen ij uážu sárnuđ fasteeht kiännán roopâst, tondiet ko tot sáttá povčâgittiđ já oro unohâssân nube mielâst.</p>
<p><em type="bold">Kuulmâ ceehi njuolgâdus </em></p>
<p>Máttát párnážân kuulmâ ceehi njuolgâdus.</p>
<list><p type="listitem"><em type="italic">Eeđâ IJ. </em></p>
<p type="listitem"><em type="italic">Vyelgi meddâl. </em></p>
<p type="listitem"><em type="italic">Maainâs uápis, torvolii rävisulmui. </em></p>
</list><p>Páárnáš máttá toimâđ rievtisnáál, jis sun pala tilálâšvuođâst tâi tot oro unohâssân.</p>
<p>Páárnáš máttá tubdâđ unohis kuoskâttem já aldavuođâ já kiäldádâttâđ tast, jis tot oro unohâssân.</p>
<p>Páárnáš máttá uuccâđ iše.</p>
<p>Páárnáš uážžu piäluštâttâđ.</p>
<p>Rävisulmuuh išedeh párnáá kuulmâ ceehi njuolgâdus nuávditmist.</p>
<p>Páárnáš puáhtá já uážžu uuccâđ rävisulmuin iše.</p>
<p>Torvolijd rävisulmuid kannat mainâstiđ, jis kuoskâttem lii orroom unohâssân.</p>
</body></document>
