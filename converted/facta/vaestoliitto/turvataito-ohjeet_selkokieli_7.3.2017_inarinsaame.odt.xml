<document xml:lang="smn" id="no_id"><header><title>Torvotááiđuh já párnáá roppâ – Tiätu, táiđu já jurdâččemvyehi</title><genre code="facta"/><author><unknown/></author><translator><person firstname="Petter" lastname="Morottaja" sex="unknown" born="" nationality=""/></translator><translated_from xml:lang="fin"/><year>2017</year><publChannel><publication><publisher>Väestöliitto</publisher></publication></publChannel><wordcount>447</wordcount><conversion_status type="standard"/><availability><license type="standard"/></availability><multilingual/><origFileName>Turvataito-ohjeet selkokieli 7.3.2017_inarinsaame.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Paječaalâ:</p>
<p>Torvotááiđuh já párnáá roppâ – Tiätu, táiđu já jurdâččemvyehi</p>
<p>Maid páárnáš kalga tiettiđ</p>
<p>Maid páárnáš kalga mättiđ</p>
<p>Maid páárnáš juurdâš jieijâs roopâst</p>
<p>Noomah ulmuu roopâ oosijd</p>
<p>Maainâst párnážân ulmuu roopâ puoh oosijn.</p>
<p>Máttát párnážân saanijd, moiguin roopâ uásih kočoduvvojeh.</p>
<p>Uápásmuu párnáin ulmuu roopân maaŋgânáál:</p>
<p>keččâđ kuuvijd, sárguđ já sierâdiđ.</p>
<p>Páárnáš tiätá, et puoh roopâ oosijn uážžu sárnuđ rävisulmuiguin já eres párnáiguin.</p>
<p>Páárnáš máttá sárnuđ jieijâs roopâst.</p>
<p>Páárnáš máttá kevttiđ hiäivulijd já tuhhiittettee noomâid roopâ oosijn.</p>
<p>Ulmuu roopâ puoh uásih láá siämmáá pyereh.</p>
<p>Lii tehálâš árvuštiđ já tipšođ jieijâs roopâ.</p>
<p>Puohlágán roopah láá siämmáá pyereh.</p>
<p>Lii pyeri, et láá maaŋgâlágán roopah.</p>
<p>Vuojâdempivtâsnjuolgâdus</p>
<p>Maainâst párnážân, et vuojâdempihtâs vuoluubeln leijee roopâ uásih láá párnáá jieijâs uásih. Páárnáš uážžu meridiđ tain jieš.</p>
<p>Kihheen ij uážu kuoskâđ vuojâdempihtâs vuoluubeln leijee oosijd, ij uážu keččâđ taid tâi sárnuđ tain jis páárnáš ij lah adelâm love.</p>
<p>Uápásmuu párnáin vuojâdempivtâsnjuolgâdusân maaŋgânáál:</p>
<p>keččâđ kuuvijd, sárguđ já sierâdiđ.</p>
<p>Páárnáš iärut roopâ priivaatsoojijd, maid ij taarbâš čäittiđ kiässán, jis ij haalijd.</p>
<p>Páárnáš tiätá, et nubbe olmooš puáhtá keččâđ tâi tutkâđ nube ulmuu vuojâdempihtâs vuoluubeln leijee oosijd tuše, jis tot lii kuábbáá-uv mielâst loválâš já suotâs.</p>
<p>Páárnáš tobdá vuojâdempivtâsnjuolgâdus já máttá ettâđ ij, jis kiinii rikko njuolgâdus.</p>
<p>Roopâst láá eromâš, priivaat já tivrâs sajeh.</p>
<p>Taid kalga já uážžu suoijiđ.</p>
<p>Taid ij koolgâ čäittiđ puohháid, veikkâ toh láá pyereh já tivrâseh.</p>
<p>Kuoskâttem njuolgâdus</p>
<p>Maainâst párnážân, moi nalijguin nube puáhtá kuoskâttiđ. Nube ulmuu uážžu kuoskâttiđ tuše, jis tot oro nube mielâst vuovâsin já loválâžžân.</p>
<p>Roopâ kuoskâttem ij uážu orroođ unohâssân, ige tast uážu šoddâđ nievris mielâ.</p>
<p>Juáháš tiätá jieš pyeremustáá, magarin kuoskâttem oro já haalijd-uv tom. Vuovâs kuoskâttem ij lah syeligâsvuotâ.</p>
<p>Vuovâs kuoskâtmist šadda torvolâš já pyeri mielâ. Unohis kuoskâttem keežild olmooš poovčâst, pala tâi lii suttâm.</p>
<p>Páárnáš máttá koijâdiđ love, ovdil ko kuoskât nube ulmuu, ovdâmerkkân cummâluš tâi kuáská priivaat soojijd.</p>
<p>Páárnáš máttá tubdâđ, et láá jieškote-uvlágán kuoskâtmeh moh oroh ereslágánin.</p>
<p>Páárnáš máttá tubdâđ jieijâs tobdoid.</p>
<p>Páárnáš máttá ettâđ ij, jis ij haalijd kuoskâttuđ.</p>
<p>Páárnáš osko, jis nubbe páárnáš kiäldá kuoskâtmist.</p>
<p>Párnást lii väldi meridiđ tast, kii kuoskât suu roopâ.</p>
<p>Nube ulmuu roopâ kalga ain kunnijâttiđ.</p>
<p>Puohâin lii vuoigâdvuotâ meridiđ jieijâs roopâst, já tom kalga ain kunnijâttiđ.</p>
<p>Kihheen ij uážu sárnuđ fasteeht kiännán roopâst, tondiet ko tot sáttá povčâgittiđ já oro unohâssân nube mielâst.</p>
<p>Kuulmâ ceehi njuolgâdus</p>
<p>Máttát párnážân kuulmâ ceehi njuolgâdus.</p>
<p>1. Eeđâ IJ.</p>
<p>2. Vyelgi meddâl.</p>
<p>3. Maainâs uápis, torvolii rävisulmui.</p>
<p>Páárnáš máttá toimâđ rievtisnáál, jis sun pala tilálâšvuođâst tâi tot oro unohâssân.</p>
<p>Páárnáš máttá tubdâđ unohis kuoskâttem já aldavuođâ já kiäldádâttâđ tast, jis tot oro unohâssân.</p>
<p>Páárnáš máttá uuccâđ iše.</p>
<p>Páárnáš uážžu piäluštâttâđ.</p>
<p>Rävisulmuuh išedeh párnáá kuulmâ ceehi njuolgâdus nuávditmist.</p>
<p>Páárnáš puáhtá já uážžu uuccâđ rävisulmuin iše.</p>
<p>Torvolijd rävisulmuid kannat mainâstiđ, jis kuoskâttem lii orroom unohâssân.</p>
</body></document>
